From uittenbo@prle Mon Jan 13 15:45:16 1992
Received: by prles5.prl.philips.nl; Mon, 13 Jan 92 15:45:14 +0100
Received: by prl.philips.nl; Mon, 13 Jan 92 15:46:03 +0100
Date: Mon, 13 Jan 92 15:46:02 +0100
Message-Id: <9201131446.AA05642@prl.philips.nl>
From: uittenbo@prle
To: "rous"@prle
Subject: handleiding lexicon editor
Status: R

\documentstyle{Rosetta}
\begin{document}
   \RosTopic{General}
   \RosTitle{Handleiding Lexicon Editor}
   \RosAuthor{Frank Uittenbogaard}
   \RosDocNr{455}
   \RosDate{25-1-1991}
   \RosStatus{informal}
   \RosSupersedes{-}
   \RosDistribution{Project}
   \RosClearance{Project}
   \RosKeywords{Handleiding}
   \MakeRosTitle



\hyphenation{woorden-boek}

\section{Inleiding}

Dit document is een handleiding bij het gebruik van de Lexicon Editor. 
Technische informatie zal in een afzonderlijk document worden opgenomen.\\

De Lexicon Editor stelt een gebruiker in staat op eenvoudige 
wijze de Rosetta woordenboeken te raadplegen en te onderhouden. Het systeem
moet aan de volgende problemen uit de voorafgaande periode een einde maken:
\begin{itemize}
\item
  Het localiseren en inspecteren van lemma's was lastig, vanwege het grote 
  aantal bestanden en de soms niet-alfabetische rangschikking. Het volgen
  van verwijzingen en vertaalrelaties nam daardoor veel tijd in beslag.
  Met de editor worden lemma's opgeroepen via hun stam en kunnen referenties
  via \'{e}\'{e}n toetsaanslag worden gevolgd.
\item
  Lemma's, betekenissen en idiomen worden uniek bepaald door skey's en mkey's.
  In de oude situatie moest de gebruiker zelf zorg dragen voor het toevoegen
  van deze key's en het correct copi\"{e}ren bij het inbrengen van verwijzingen
  en vertaalrelaties. De editor schermt de gebruiker daarentegen geheel af van 
  skey's en mkey's.
\item
  Na het wijzigen van een lemma moest het woordenboek opnieuw worden gebouwd.
  Dit hield in dat ook alle ongewijzigde lemma's uit hetzelfde bestand opnieuw
  werden gecompileerd, wat een verspilling van (computer)tijd betekende. Als
  er syntactische fouten werden gesignaleerd, moest dit proces bovendien 
  herhaald worden. De editor wijzigt alleen het bewuste lemma en het gewijzigde
  lemma is direct beschikbaar voor testdoeleinden.
\item
  Geautomatiseerde operaties op het woordenboek waren in de oude situatie niet 
  of
  nauwelijks mogelijk, omdat het tekstformaat alleen sequenti\"{e}le verwerking
  toestond. Handmatig zouden dergelijke operaties veel te veel tijd gekost 
  hebben en werden dus niet uitgevoerd. 
  In de nieuwe situatie is de tekstvorm als basisrepresentatie verlaten, 
  waardoor genoemde operaties wel mogelijk zijn.
\end{itemize}

Er kleven ook nadelen aan de nieuwe aanpak:
\begin{itemize}
\item
  Het vroeger gebruikte tekstformaat was heel flexibel met betrekking tot
  zoekopdrachten. Lemma's met bepaalde attribuutwaarden konden bijvoorbeeld
  met een eenvoudige 'search' opdracht worden opgespoord. Voor dit soort
  operaties kent de editor nog geen voorzieningen (ze zijn echter niet 
  onmogelijk). Voorlopig kunnen de oude bestanden nog geraadpleegd worden, al
  zijn ze natuurlijk niet meer geheel up-to-date.
\item
  Het onderscheid tussen het archief en de lokale omgeving van de gebruiker is
  voor wat de woordenboeken betreft verdwenen, en daarmee de strikte 
  onafhankelijkheid waarmee in het verleden gewerkt kon worden.
\end{itemize}

\section{Algemene conventies}

Bepaalde bedienings-principes zijn tijdens een gehele edit-sessie constant.
Het betreft voornamelijk toetsen die in alle functies een gelijksoortig 
effect hebben. Van deze effecten volgt hier een overzicht:

\begin{tabular}{ll}
Return           & Accepteer invoer, selecteer menu-optie of 'ga verder' \\
F11 (escape)     & Breek huidige actie af, 'ga terug' \\
Help             & Geef help informatie \\
Do               & Wijzig \\
Find             & Zoek op \\
Insert Here      & Voeg tussen/toe \\
Remove           & Verwijder \\
Select           & Selecteer \\
Pijltjes         & beweeg cursor of menu-balk \\
Prev/Next Screen & zie pijltjes, echter met grotere 'stappen' \\
\end{tabular}

\section{Starten, Stoppen,  Hoofdmenu}

Het programma wordt gestart met het commando 'LEXED'. Na het initialiseren
van de verschillende taal-specifieke processen verschijnt het hoofdmenu.
De opties van het hoofdmenu kunnen gekozen worden door de menubalk met de 
pijltjes naar de gewenste optie te bewegen en vervolgens met de Return-toets
de keuze te bewerkstelligen.\\

Met de eerste 3 opties (Dutch, English and Spanish) kan het gewenste 
woordenboek gekozen worden. In dit woordenboek kunnen vervolgens lemma's
bekeken en gewijzigd worden. Vertalingen kunnen eveneens worden opgevraagd, 
maar uitsluitend vanuit de gekozen taal.\\

De 2 overige opties zijn 'Spawn' en 'Exit'. Met de laatste verlaat men
de editor op de normale manier. Met 'Spawn' kan de editor tijdelijk verlaten
worden om een VMS commando uit te voeren. Indien de gebruiker een bestaand
commando intikt, wordt het commando uitgevoerd en na het indrukken van een 
toets wordt de edit-sessie hervat. Als de gebruiker alleen de Return-toets
indrukt wordt een subproces gecre\"{e}erd welke weer verlaten kan worden 
door op de normale manier uit te loggen.
Het gebruik van 'Spawn' is beperkt omdat er te weinig geheugenruimte is om
bijvoorbeeld Rosetta te draaien. Verder kan men beter geen tekst-editor
gebruiken omdat daarna de window-borders verkeerd worden weergegeven (namelijk
als characters).\\

Net als bij Rosetta kan de Editor ook onbedoeld verlaten worden, namelijk
door een systeem crash of het per ongeluk indrukken van functietoets F6.
Als dit gebeurt dient het commando 'STOPLEXED' gegeven te worden om de 
diverse processen te be\"{e}indigen.

\section{Taal-specifiek Hoofdmenu}

Als men in het hoofdmenu een taal heeft geselecteerd, komt men in een tweede
menu waarmee alle taal-specifieke functies zijn te selecteren:

\begin{enumerate}
\item View/edit lemma
\item Insert lemma
\item Sequential
\item Statistics
\item Exit
\end{enumerate}

Met behulp van de optie 'Exit' keert men terug naar het hoofdmenu. De andere
opties zullen in afzonderlijke paragrafen worden behandeld.

\subsection{View/Edit Lemma}

Dit is de belangrijkste optie uit het menu en betreft het bekijken en
wijzigen van lemma's. Op grond van de stam en eventueel de categorie worden
lemma's geselecteerd, waarbij het eerst
gevonden lemma direct aan de gebruiker wordt getoond. Vervolgens kan men
bladeren door de geselecteerde lemma's en elk lemma bekijken en eventueel
wijzigen. Ook kan men vertalingen opvragen.
De rest van deze paragraaf is gewijd aan de beschrijving van de 
verschillende functies.

\subsubsection{Selectie van lemma's}

De gebruiker wordt gevraagd achtereenvolgens de stam
en de categorie van het gewenste lemma in te voeren. \\

De meeste stammen dienen met kleine letters te worden ingevoerd. Eigennamen
beginnen met een hoofdletter. Woorden van 'fixed idioms' moeten gescheiden zijn
door spaties. Als men een woord met een partikel wil selecteren, dan dient
alleen de stam van het hoofd-woord te worden gespecificeerd. De selectie van 
het volledige woord wordt in de sub-paragraaf 'Bladeren' beschreven.
In plaats van een stam mag men ook de naam van een s-key 
geven. Het systeem zal dan uitsluitend het lemma met deze s-key selecteren. \\

De categorie is optioneel,
men kan hier dus volstaan met alleen de Return-toets in te drukken. Vanwege
technische redenen kan men in principe alle categorie\"{e}n invoeren. Er zijn
echter maar een aantal categorie\"{e}n in het lexicon vertegenwoordigd, 
bijvoorbeeld 'bnoun', 'bverb', 'prep' enz. Zou men de categorie 'noun'
invoeren, dan zal het systeem geen enkel lemma vinden.\\

Indien het systeem geen enkel lemma vindt dat aan de criteria voldoet, dan 
wordt dit aan de gebruiker medegedeeld, en kan men opnieuw selectie-criteria
invoeren.\\
Indien wel \'{e}\'{e}n of meerdere lemma's worden gevonden, dan wordt de eerste
op het scherm getoond. Als het bewuste lemma op hetzelfde moment door een andere
gebruiker wordt bekeken en/of gewijzigd, dan wordt dit gemeld en kan het lemma
alleen nog bekeken worden.\\

\subsubsection{Bekijken van lemma's}

Een lemma wordt in 2 gedeelten op het scherm getoond. Het eerste deel beslaat
de eerste regel van het scherm en blijft steeds zichtbaar. Dit in tegenstelling
tot het tweede gedeelte, dat alle overige informatie van het lemma bevat. 
Het scherm is te klein om al deze informatie te tonen, dus kan men net als
bij een tekstverwerker het beeld 'scrollen' (opschuiven). De twee gedeelten zijn
gescheiden door een ononderbroken lijn. Als men de Help-toets indrukt, wordt
een scherm getoond met daarop de belangrijkste functies samengevat.\\
Een gebruiker hoeft zich in principe nooit bewust te zijn van s-keys en m-keys.
In sommige gevallen wil men toch weten wat de skey is van een lemma, 
bijvoorbeeld als men deze in een regel wil gebruiken. Men kan deze dan opvragen
met F20. De sleutel wordt dan op het scherm getoond en tevens in een bestand
geschreven, zodat ze gecopi\"{e}erd kunnen worden. Dit bestand heet, 
afhankelijk van de taal, 'dutchkeys.txt', 'englishkeys.txt' enz.\\
Er volgt nu een beschrijving van de twee scherm-delen. \\

De eerste regel toont de categorie en de stam van het huidige lemma. Rechts
daarvan staan 2 getallen. Het tweede geeft aan hoeveel lemma's er op dat moment
geselecteerd zijn, terwijl het eerste het rangnummer van het getoonde lemma
betreft. Helemaal rechts tenslotte een melding, die aangeeft welke actie
het systeem op dat moment van de gebruiker verwacht. Meestal staat hier
'Edit Lemma' om aan te geven dat het lemma gewijzigd mag worden. \\
Als rechts van de categorie (vlak voor de ':') een asterisk ('*') staat, wil
dat zeggen, dat aan het lemma commentaar is toegevoegd. Dit commentaar kan 
men oproepen door de cursor op de asterisk te plaatsen en op de Find-toets
te drukken. Men krijgt dan een apart scherm te zien met daarop de 
commentaar-tekst. Men kan dit commentaar tevens oproepen door op F10 te drukken,
ongeacht de positie van de cursor. \\

Het tweede gedeelte is weer opgesplitst in 5 delen, gescheiden door 
stippellijnen. Men kan de tekst opschuiven met behulp van de pijltjes toetsen
en Prev-Screen en Next-Screen. Als men voorafgaand aan deze laatste 2 toetsen
PF1 heeft ingedrukt ('gold'-toets), dan springt de cursor direct naar het einde
van het scherm en, indien de cursor daar reeds stond, naar het einde van het
lemma. Dit is makkelijk als men van een lemma met zeer veel betekenissen of
idiomen slechts de attributen wil bekijken. De 5 delen zijn:

\begin{enumerate}
\item{\bf Algemene informatie: }
  De regel beginnend met 'where' geeft aan of het lemma relevant is voor
  analyse en/of generatie. De overige regels geven taal-specifieke fonetische
  informatie. Bij partikel-woorden en abstracte lemma's ontbreekt dit gedeelte
  geheel.
\item{\bf Semi Idiomen: }
  Dit gedeelte bevat, indien aanwezig, de semi-idiomen die bij dit lemma zijn
  gespecificeerd. Elk semi-idioom beslaat precies 1 regel. Rechts van de ':'
  staat de stam van het argument. Als men de cursor op deze stam plaatst en 
  op de Find-toets drukt, wordt het lemma van het argument getoond.\\
  Rechts van het argument staat het argument-nummer. Aan een semi-idioom kan
  specifiek commentaar zijn toegevoegd. Dit wordt aangegeven door een asterisk
  links van de ':'. Het commentaar kan weer worden opgeroepen met de Find-toets
  of F10.
\item{\bf Idiomen: }
  Dit gedeelte bevat, indien aanwezig, de idiomen die bij dit lemma zijn
  gespecificeerd. Elk idioom beslaat precies 1 regel. Rechts van de ':' staan
  de stammen van de argumenten. Met de Find-toets kunnen de bijbehorende 
  lemma's weer worden opgeroepen. Rechts van de argumenten wordt het 
  idioom-patroon getoond. Een asterisk links van de ':' duidt weer op 
  specifiek commentaar.
\item{\bf Betekenissen: }
  Dit gedeelte bevat, indien aanwezig, de betekenissen die bij dit lemma zijn
  gespecificeerd. Elke betekenis beslaat precies 1 regel. Geheel links staan
  de 2 preferentie-bonussen. Daarnaast wordt aangegeven of deze betekenis
  geldig is voor analyse, generatie of beide. Helemaal rechts staat de
  omschrijving van de betekenis. Een asterisk duidt weer op 
  specifiek commentaar. Een betekenis kan tijdelijk worden uitgezet. In dat
  geval staat er een min-teken direct rechts van de ':'. 
\item{\bf Attributen}
  In dit gedeelte staan in de vertrouwde vorm de attributen gespecificeerd.
  Op plaatsen waar naar lemma's wordt verwezen (prepkey en particle) kan de
  Find toets gebruikt worden.
\end{enumerate}

\subsubsection{Bladeren}

In veel gevallen voldoen meerdere lemma's aan de selectie-criteria. Ook komt
het vaak voor, dat de gebruiker lemma's wil zien, die op een of andere manier
aan het getoonde lemma zijn gerelateerd, bijvoorbeeld partikel-woorden. Met
behulp van F11 t/m F14 en de Return-toets kan men elk gewenst lemma oproepen:

\begin{tabular}{ll}
Return           & Ga naar het volgende geselecteerde lemma \\
F11 (escape)     & Breek de selectie af en vraag nieuwe selectie-criteria \\
F12              & Ga naar het vorige geselecteerde lemma \\
F13              & Spring naar specifiek lemma \\
F14              & Selecteer gerelateerde lemma's \\
\end{tabular}

Als men F13 indrukt, vraagt het systeem om een rangnummer en springt vervolgens
direct naar het gekozen lemma. Als er veel lemma's geselecteerd waren, is dit
in de meeste gevallen de snelste manier om een lemma te bereiken.\\
Met F14 kunnen gerelateerde lemma's worden opgevraagd. De gebruiker kan kiezen
uit 3 opties: 
\begin{enumerate}
\item
  Partikel-woorden waarvan de fonetische key verwijst naar het huidige lemma.
  Als bijvoorbeeld het huidige woord 'ga' is, dan worden o.a. geselecteerd:
  'ga_op', 'ga_af' enz. De partikels hoeven niet noodzakelijkerwijs in 
  alfabetische volgorde te staan.
\item
  Lemma's met semi-idiomen waarvan het het huidige lemma het argument is.
\item
  Lemma's met idiomen waarvan \'{e}\'{e}n der argumenten naar het huidige lemma
  verwijst.
\end{enumerate}

\subsubsection{Vertalen}

Van een (semi)idioom of een betekenis kan men de vertaling of een equivalente 
betekenis in dezelfde taal opvragen. Daartoe moet de cursor op de betekenis
gezet worden en vervolgens F17 worden ingedrukt. Er verschijnt dan een menu
waaruit men de doeltaal kan kiezen. Na de taalkeuze toont het systeem het 
eerste lemma dat een vertaling bevat op het scherm. Deze vertaling kan zowel 
een (semi)idioom zijn als een betekenis en wordt met 'reverse video' op het
scherm geaccentueerd. Indien meerdere vertalingen gevonden zijn, kan op de
normale manier gebladerd worden. Het systeem geeft een melding als het 
geen enkele vertaling gevonden heeft. \\
In plaats van een vertaling kan men ook alleen de m-key opvragen, namelijk
met F18. 

\subsubsection{Wijzigen van lemma's}

Indien rechts bovenaan het scherm de tekst 'Edit Lemma' staat, kan het 
getoonde lemma gewijzigd of verwijderd worden. De wijzigingen worden op het
scherm getoond maar worden niet direct uitgevoerd. Pas als men het lemma 
verlaat (met \'{e}\'{e}n van de bladertoetsen), vraagt het systeem of de
wijzigingen moeten worden uitgevoerd. Als de gebruiker negatief reageert, 
gaan alle wijzigingen verloren.\\
De volgende toetsen spelen het belangrijke rol:

\begin{tabular}{ll}
Do               & Wijzig \\
Insert Here      & Voeg toe/tussen \\
Remove           & Verwijder \\
Select           & Selecteer \\
\end{tabular}

Verder kunnen wijzigingen vaak direct op het scherm worden ingetoetst. \\
Op de eerste regel en bij (semi)idiomen en betekenissen fungeert de ':' als
een soort ankerpunt. Als men de cursor erop plaatst, kan men het hele object
verwijderen of de betekenis van het object veranderen.\\
In principe kunnen alleen wijzigingen worden gedaan binnen de taal welke 
in het hoofdmenu werd gekozen. Hierop is \'{e}\'{e}n uitzondering, namelijk het
verwijderen van (semi)idiomen en betekenissen. Dit kan in een andere taal
gebeuren tijdens het opvragen van een vertaling. Dit vereenvoudigt het
verwijderen van corresponderende betekenissen in verschillende talen.
Voor alle logische delen van het lemma, zullen nu de verschillende edit-functies
besproken worden. 

\paragraph{Kopregel}

\begin{itemize}
\item{\bf Wijzigen commentaar: }
  Druk op F10 of plaats cursor op '*' en druk op Do. Het huidige commentaar 
  verschijnt dan op het scherm, begrensd door 2 horizontale stippellijnen.
  Lege regels kunnen worden toegevoegd met Insert-Here en weer verwijderd
  met Remove. Correcties kunnen alleen worden uitgevoerd met de Backspace
  toets. Met Return keert men weer terug naar het lemma-scherm. 
\item{\bf Verwijderen lemma: }
  Plaats cursor op ':' en druk op Remove. De dubbele punt verandert dan in een 
  min-teken, om aan te geven dat het lemma verwijderd zal worden na bevestiging
  van de gebruiker bij het verlaten van het lemma. De s-key zal echter niet
  worden weggegooid. De wijziging kan ongedaan
  worden gemaakt door op Insert-Here te drukken. 
\item{\bf Wijzigen stam: }
  Plaats cursor op de stam en druk op Do. Het systeem vraagt dan om een nieuwe
  stam. Enige voorzichtigheid is wel geboden. De string welke aan de s-key van
  het lemma is gekoppeld bevat meestal de stam. Als de stam wordt gewijzigd
  zal deze string echter niet meeveranderen, wat verwarring kan veroorzaken, 
  zeker
  als de stam drastisch verandert. Om dit te voorkomen kan beter een nieuw
  lemma worden toegevoegd en het oude verwijderd. Bij 'fixed idioms' mag de
  stam NIET gewijzigd worden.
\end{itemize}

\paragraph{Algemene en fonetische informatie}

Elk item in dit gedeelte kan gewijzigd worden door de cursor naar de 
betreffende regel te bewegen en op Do te drukken. Er verschijnt dan een menu
waaruit de gebruiker op de normale manier een selectie kan doen.

\paragraph{Semi idiomen}

\begin{itemize}
\item{\bf Verwijderen}
  Dit verloopt op dezelfde manier als bij het verwijderen van het hele lemma
  (zie Kopregel).
\item{\bf Wijzigen commentaar}
  Zie Kopregel.
\item{\bf Wijzigen betekenis}
  Plaats cursor op ':' en druk op Do. Het systeem zal vragen of het 
  semi-idioom aan een bestaande betekenis gekoppeld moet worden of dat
  een nieuwe m-key moet worden gegenereerd. Als de gebruiker voor de eerste
  mogelijkheid kiest, vraagt het systeem achtereenvolgens om de taal, de
  stam en de categorie van het lemma waarbij men de bewuste betekenis verwacht.
  Is het lemma gevonden, dan plaatst men de cursor op het juiste (semi)idioom
  of betekenis en drukt op Select. Hiermee is de koppeling tot stand gebracht.
\item{\bf Wijzigen argument}
  Plaats cursor op argument en druk op Do. Het systeem vraagt nu om de stam en
  de categorie van het gewenste lemma. Is het gewenste lemma gevonden dan 
  drukt men op Select. Hier speelt hetzelfde probleem als bij het veranderen
  van de stam, namelijk het feit dat de string welke gekoppeld is aan de s-key
  niet meeverandert. Als het gewenste argument een andere stam heeft dan het
  oude, is het misschien beter om een nieuw semi-idioom toe te voegen en het
  oude te verwijderen.
\item{\bf Wijzigen argumentnummer}
  Plaats cursor op argument op argumentnummer en druk op Do. Het systeem 
  vraagt nu om het nieuwe nummer.
\item{\bf toevoegen semi-idioom}
  Plaats cursor op lege regel en druk op Insert. Er verschijnt nu een 
  semi-idioom met 2 open 'slots': <argument> <argument number>. De gebruiker
  kan deze open plekken vullen door de cursor op het veld te zetten en op 
  Do te drukken. Als beide plekken gevuld zijn, vraagt het systeem of er
  een nieuwe of bestaande betekenis aan het nieuwe semi-idioom moet worden
  gekoppeld. Pas daarna verschijnt een nieuwe lege regel.
\end{itemize}

\paragraph{Idiomen}

Toevoegen, verwijderen, wijzigen van commentaar en wijzigen van een argument
verlopen hetzelfde als bij semi-idiomen. De enige nieuwe functies zijn:

\begin{itemize}
\item{\bf Toevoegen argument}
  Plaats cursor voor of achter een bestaand argument en druk op Insert. De
  rest verloopt analoog aan het wijzigen van een argument.
\item{\bf Verwijderen argument}
  Plaat cursor op een argument en druk op Remove.
\item{\bf Wijzigen idioom patroon}
  Plaats cursor op idioom patroon en druk op Do. Het systeem vraag nu om
  het nieuwe patroon.
\end{itemize}

\paragraph{Betekenissen}

Alle velden kunnen met Do worden gewijzigd. De betekenis omschrijving kan 
bovendien direkt op het scherm worden veranderd. De betekenis kan worden
uitgezet door de cursor direct rechts van de ':' te plaatsen en op Do te 
drukken. Er verschijnt dan een min-teken. Nogmaals op Do drukken en de 
betekenis staat weer aan. Alle overige functies verlopen hetzelfde als bij
semi-idiomen.

\paragraph{Attributen}

In dit gedeelte moeten bijna alle wijzigingen direct op het scherm worden
aangebracht. Lege regels kunnen worden toegevoegd met de Insert-toets.
Syntax-fouten worden gesignaleerd als de wijzigingen bevestigd worden bij het
verlaten van het lemma. Tevens wordt gecontroleerd of de 'constraints' worden
geschonden. Het systeem zal dit melden, maar aan de gebruiker overlaten of
de wijzigingen desondanks definitief gemaakt zullen worden.\\
Op plaatsen waar aan lemma's gerefereerd wordt (prepkey, particle), kan de 
Do-toets gebruikt worden, waarna het gewenste lemma op de normale manier
geselecteerd wordt. Met de Remove-toets kunnen referenties verwijderd worden.

\subsection{Insert Lemma}

Met deze optie kunnen nieuwe lemma's worden ingebracht. Lemma's welke vanuit
Van Dale moeten worden toegevoegd, worden op een andere manier ingebracht, 
namelijk met het programma 'VANDALEMERGE'. 
Ook 'fixed idioms' kunnen niet via deze optie worden 
ingevoerd. Hiervoor bestaat nog geen procedure.\\

Allereerst vraagt het systeem om de stam en de categorie van het nieuwe lemma.
Als men een partikel-woord (bijv. 'opgaan') wil toevoegen, dan moet de stam van 
de fonetische key (bijv. 'ga') worden ingevuld. \\

Als de categorie gelijk is aan BVERB of
PREP vraagt het systeem of de gebruiker een partikel aan de ingevoerde stam
wil koppelen. In dat geval moet eerst de juiste fonetische key worden 
geselecteerd (bijv. een lemma met stam 'ga'). Als er geen lemma 
geselecteerd wordt, zal het systeem vragen of het nieuwe lemma zichzelf als
fonetische key heeft (bijv. 'afkondigen': 'kondigen' is geen zelfstandig woord).
Vervolgens kan de gebruiker een partikel selecteren.\\

Tenslotte wordt in alle gevallen gevraagd of de gebruiker de attribuutwaarden
van een ander lemma wil copi\"{e}ren. In dat geval kan op de normale manier
een lemma (van dezelfde categorie) worden geselecteerd.\\
Het lemma wordt direct toegevoegd en tevens op het scherm getoond, waarna het
verder aangepast kan worden.

\subsection{Sequential}

Deze optie maakt het mogelijk om lemma's sequentieel in alfabetische volgorde 
te verwerken. Het systeem vraagt achtereenvolgens om de stam van het eerste
lemma, de categorie en het gewenste aantal (maximaal 50). Vervolgens selecteert
het systeem het ingevoerde aantal lemma's (of minder) welke behoren tot de
gespecificeerde categorie, in alfabetische volgorde vanaf de opgegeven stam.
Alle vragen kunnen genegeerd worden door direct op Return te drukken. Als er
geen stam wordt ingevoerd, wordt het eerst gevonden lemma tevens het eerst
geselecteerde. Als er geen gewenst aantal wordt opgegeven wordt een default van 
25 aangenomen. Bij een kleine categorie (bijv. PART) moet men het gewenste
aantal niet te groot kiezen, omdat dan het hele woordenboek vergeefs afgezocht 
wordt naar meer lemma's, terwijl die er niet meer zijn. Dit kost erg veel tijd.

\subsection{Statistics}

Op dit moment kunnen met deze optie (via een submenu) alleen de idiomen en 
semi-idiomen in het woordenboek geteld worden.

\end{document}

