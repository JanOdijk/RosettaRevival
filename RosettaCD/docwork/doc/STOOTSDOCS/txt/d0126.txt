$FL 12
$PL 274,16
$LD 5
$OP SH=S,HY=1,la=E,ph=r,pn=c,AN=C
$NP 
$UC _
$SC &%
$AC @
$XC ~`

   

            Project ROSETTA : Machine Translation


            Topic     :  General

    ---------------------------------------------------------







         Title        :  HALFJAARLIJKS VERSLAG AAN NEHEM, AUGUSTUS 1986.

         Author       :  Jan Landsbergen









         Doc.Nr       :  0126

         Date         :  86/08/29

         Status       :  approved

         Supersedes   :  

         Distribution :  project, Nijman, E. Odijk, Eggenhuisen,
                         Kruseman A., Bosma, Valster, Van Boven

         Clearance    :  Philips

         Keywords     :  
$fn 7
   ---------------------------------------------------------
    
    Philips Research Laboratories

    Copyright (c) Nederlandse Philips Bedrijven B.V.

$ph Rosetta  Doc.nr: 0126                   date: 86/08/29
$NP 1
$LD 4
$c1 Inleiding
$ Het Rosetta project bestaat uit drie fasen:$
I.   Een inleidende fase, 1 feb. '85 - 1 feb. '86.
II.  Rosetta3, 1 feb. '86 - 1 aug. '88.
III. Rosetta4, 1 aug. '88 - 1 feb. '91.
$ Dit rapport brengt verslag uit over het derde halfjaar, de periode 
1 feb. '86 - 1 aug. '86. In deze periode is fase II, waarin het systeem
Rosetta3 wordt ontwikkeld, begonnen. $
$ In sectie 2 wordt een overzicht gegeven van de werkzaamheden in het
afgelopen halfjaar. In sectie 3 worden enige organisatorische aspecten
besproken. In sectie 4 worden de belangrijkste
in dit halfjaar geschreven documenten en externe publicaties opgesomd. In sectie
5 wordt een overzicht gegeven van de aan het project bestede uren.$
$ Het verslag is zoals gebruikelijk beknopt gehouden. Voor meer gedetailleerde
informatie wordt steeds verwezen naar de relevante documenten.$  

$c1 Overzicht van de werkzaamheden van 1 feb. '86 tot 1 aug '86
$ We onderscheiden de werkzaamheden in vier rubrieken: het formalisme,
de programmatuur, de linguistiek en diversen.$
$c2 Formalisme
$ Zoals vermeld in het vorige halfjaarlijks verslag (doc. nr. 0086), zal het
algemene formalisme en het globale mathematisch ontwerp van Rosetta2 ook voor
Rosetta3 blijven gelden, maar worden er op het niveau van de componenten
verschillende wijzigingen doorgevoerd.$

$ - Morfologie.$
$ In het afgelopen halfjaar is het formalisme voor de morfologische componenten,
inclusief de notatie voor de morfologische regels, definitief vastgesteld. De
definitieve versie van de notatie is uitgewerkt in samenwerking met de
taalkundigen die aan de morfologische regels werken. Voor de diverse soorten
regels zijn regelcompilers ontwikkeld (zie sectie 2.2). Het resultaat is een 
krachtig formalisme en een goed bruikbare notatie voor de beregeling
van flectie en derivatie van geschreven 
taal dat ook voor andere natuurlijke taal
verwerkende systemen van nut kan zijn.$

- M-syntaxis.
$ Al in het vorige verslag 
is melding gemaakt van het voornemen om een onderscheid te maken
tussen vertaalrelevante regels die betrokken zijn in de isomorfierelatie en
syntactische transformaties die per taal vrij kunnen worden gekozen. 
Hiermee hangt samen het 
idee om grammatica's onder te verdelen in subgrammatica's en bovendien
een zekere mate van sturing van de syntactische regels mogelijk te maken.
Beide ideeen zijn inmiddels geformaliseerd (doc. nr. 0101) en blijken
van groot nut bij bij het opstellen van de
isomorfe grammatica-schema's (zie sectie 2.3.2). 
Op enkele punten, zoals de mogelijkheid om sturing tussen subgrammatica's
onderling mogelijk te maken, worden nog aanvullingen 
overwogen. $
$ Er is gewerkt aan een verbeterde notatie voor de syntactische regels;
hiervoor is binnenkort een definitief voorstel te verwachten.$ 
$ Hiernaast is en wordt nog wat langere-termijn onderzoek gedaan op het
gebied van het formalisme, die o.a. de bewijsbaarheid van de isomorfie
van grammatica's betreffen (doc.nrs. R0082, R0090). $
 
- Woordenboeken
$ De onderverdeling in diverse soorten woordenboeken binnen het systeem
 zal in grote lijnen
dezelfde zijn als in Rosetta2. De voornaamste wijzigingen zijn:$
$ 1. In de morfologische componenten is geen apart woordenboek meer nodig
voor morfologisch onregelmatige woorden. $
$ 2. In de analytische transfer component wordt een duidelijker onderscheid
gemaakt tussen het feitelijke transfer-woordenboek dat de overgang van
basisexpressie naar betekeniskey regelt en het interlingua-woordenboek,
dat per betekeniskey de nodige informatie geeft, zoals betekenisomschrijving
(t.b.v. het interaktief desambigueren) en type-informatie (zie doc.nr. 
R0125).$
$c2 Programmatuur. Software gereedschappen.
$ Het beheerssysteem voor de ontwikkeling en het onderhoud van de
Rosetta3 software is geimplementeerd en inmiddels volop in gebruik.$
$ Het globale software ontwerp van Rosetta3 is voltooid (zie doc. nr. 0073).$
$ Een belangrijk deel van de werkzaamheden in het afgelopen halfjaar was
gewijd aan het ontwerpen van regelcompilers voor de diverse soorten
morfologische en syntactische regels die het systeem kent. Deze regelcompilers
dienen om de in een specifieke notatie geschreven regels om te zetten in
Pascal. In Rosetta2 is dit nog met de hand gebeurd.$ 
$ Het werk aan de regelcompiler voor de oppervlakte-syntaxis is voortgezet
en zal op korte termijn worden afgerond (zie afstudeerscriptie Fellinger). 
Hierbij wordt gebruik gemaakt van een bestaande, zij het enigszins
gewijzigde compiler-compiler kit.$
$ Omdat bovengenoemde compiler-compiler niet in alle opzichten aan onze
wensen voldoet (hij is bijv. gebaseerd op een LL(1) parser-generator, wat
voor ons een onhandige en onnodige beperking is), is er besloten om voor de
regelcompilers t.b.v. de morfologie en de M-syntaxis andere mogelijkheden
te onderzoeken. In het bijzonder is nagegaan in hoeverre onze eigen
oppervlakte-parser hiervoor gebruikt zou kunnen worden. Dit heeft 
tot een zeer positief resultaat geleid: de regelcompilers voor de morfologie 
zijn al operationeel (zie doc. nr. R0119), 
die voor de M-syntaxis zullen dit najaar 
gereed komen.$
$ Het is nuttig erop te wijzen dat met het succesvol 
ontwikkelen
van regelcompilers voor de diverse componenten wij niet alleen
concrete vertaalsystemen ontwikkelen, maar in toenemende mate ook 
een vertaler-generator, die gegeven
een pakket linguistische regels en lexicons een nieuw vertaalsysteem
oplevert. Dit zal het maken van nieuwe versies voor andere talen in de
toekomst zeer vergemakkelijken. Onderdelen van dit "software pakket",
bijvoorbeeld de morfologische componenten, kunnen ook voor
andere taalverwerkende systemen van nut zijn. Dit is een interessant
neveneffect van het project, waarbij wel bedacht moet worden
dat voor gebruik door anderen een gebruikersvriendelijker versie
van deze software pakketten nodig zal zijn. $
$ De software voor de morfologische componenten (de programma's die
de eerder vermelde regels toepassen) is bijna gereed en zal dit najaar
in gebruik worden genomen voor het testen van de inmiddels geschreven
morfologische regels.$
$c2 Linguistiek
$c3 Morfologie
$ De inflectie-regels voor Nederlands, Engels en Spaans zijn voltooid. Zie
voor de documentatie van de Engelse regels doc. R0115. De documentatie voor
Nederlandse en Spaanse inflectie staat op het punt te verschijnen. Momenteel
worden deze regels op hun syntactische correctheid getest en in Pascal
vertaald met behulp van
de bovengenoemde regelcompilers. 
Het testen van de werking van deze regels op een proeflexicon 
zal dit najaar plaatsvinden, nadat de implementatie van de  
morfologische componenten is voltooid.$
$ Met het schrijven van morfologische 
derivatieregels is een begin gemaakt. Dit onderdeel
hangt echter zo nauw samen met de syntaxis, dat de voltooiing hiervan 
pas kan plaatsvinden wanneer de belangrijkste beslissingen over
de syntaxis genomen zijn.$

$c3 Syntaxis en semantiek
$ Aan de hand van de vorig jaar gemaakte inventarisatie van
syntactische constructies in de drie talen, is er gewerkt aan het 
opzetten van een globaal schema van isomorfe grammatica's (en
hun verdeling in subgrammatica's) voor de drie talen (zie o.a. doc. nr. R0107).
Deze schema's zijn zover gevorderd dat dit najaar begonnen kan worden met
het daadwerkelijk in detail schrijven van de syntactische regels per taal.$
$ Verder zijn verschillende studies gedaan, c.q. voortgezet, voor
specifieke problemen. Voor wat betreft de behandeling van 
idiomatische uitdrukkingen is
er een concreet en gedetailleerd voorstel beschreven in doc. nr. R0087.
Ook voor de onderwerpen werkwoordstijden en werkwoordspatronen zijn er
inmiddels uitgewerkte voorstellen; de betreffende documenten
zullen zeer binnenkort verschijnen.$
$ Mw. A. van Hout (K. H. Tilburg) 
heeft in het project een afstudeerstage gedaan betreffende het
gebruik van het woord "er" in het Nederlands en de vertaling ervan in Engels 
en Spaans. Deze stage zal in augustus met een afstudeerscriptie worden
afgerond.$ 

$ In het tweede halfjaarlijks verslag is melding gemaakt van een zekere
verschuiving in de werkzaamheden wat betreft de taakverdeling tussen
de Rosetta3 en de Rosetta4 fase van het project. Dit houdt onder meer in
dat later wordt begonnen met voorstudies naar specifieke
Rosetta4 aspecten. Er is nu besloten een van die geplande voorstudies
uit te besteden aan de Universiteit van Amsterdam. Het betreft hier
een onderzoek naar de voor machinaal vertalen relevante aspecten
van tekstsemantiek (Rosetta3 beperkt zich tot het vertalen van geisoleerde
 zinnen, maar Rosetta4 zal in principe een tekst-vertaler zijn).
 Dr. J. Groenendijk van de Centrale Interfaculteit zal dit 
onderzoek uitvoeren en zal in het bijzonder de bruikbaarheid van Kamp's
Discourse Representation Theory nagaan. $
$c2 Diversen
$ Wij hebben in het afgelopen halfjaar de beschikking gekregen
over het Van Dale woordenboekbestand N-N. De levering van de bestanden N-E
en E-N is wat vertraagd, maar wordt in september verwacht. Daarna zal
begonnen worden met de omzetting van deze bestanden in Rosetta 
woordenboeken. Het N-N bestand
is tot dusverre voornamelijk 
gebruikt als hulpmiddel bij het schrijven van de Nederlandse 
morfologische regels. $
$ Er zijn afspraken gemaakt met medewerkers van het DOOM-project over
het maken van een "parallelle versie" van Rosetta. DOOM is een ESPRIT
project aan parallelle computerarchitecturen, dat net als Rosetta
plaatsvindt in de groep Nijman (Computer Science)
 van het Nat. Lab. Een onderdeel van het DOOM project is het schrijven
van parallelle programma's voor interessante applicaties. Een hiervan is
machinaal vertalen. Er is afgesproken dat in het komende jaar de
eerste twee componenten van Rosetta, analytische morfologie en 
oppervlakte-parser, geparallelliseerd zullen worden, d.w.z. geschreven
in de parallelle object-georienteerde programmeertaal POOL.$
$c1 Beheersaspekten
In de periode van 1 februari 1986 - 1 augustus 1986 was de samenstelling van 
het projectteam:

ir. S.P.J. Landsbergen, projectleider    (Philips Nat. Lab.)
ing. C. Fellinger                        (Philips Nat. Lab.) 
dr. M.C.J. Leermakers                    (Philips Nat. Lab.)
ing. J.H.G. Rous                         (Philips Nat. Lab.)
J.E.  Stevens (vanaf 1 juni, part-time)  (Philips Nat. Lab.)
drs. E. Appelo                           (R.U. Utrecht) 
drs. F.M.G. de Jong (8/10)               (R.U. Utrecht) 
drs. A. Mijnhout                         (R.U. Utrecht) 
drs. E.L. van Munster                    (R.U. Utrecht)
drs. J.E. Odijk                          (R.U. Utrecht) 
drs. A.Y. Schenk                         (R.U. Utrecht)  
drs. H.E. Smit                           (R.U. Utrecht)


$ De in december '85 gemaakte onderverdeling in subgroepen is gehandhaafd.$
$ De subgroep software: Rous (voorzitter), Fellinger en Leermakers. Deze
houdt zich bezig met de programmatuur van Rosetta3 en met software
gereedschappen e.d. Vanaf 1 juni 1986 is J. Stevens hieraan toegevoegd.
(Stevens was al systeembeheerder van de voor het project gebruikte VAX, maar
zal daarnaast gaan bezighouden met het ontwikkelen van 
software gereedschappen voor Rosetta.)$
$ De subgroep isomorfie: Odijk (voorzitter), De Jong, Appelo (1 dag p.w.)
en
Van Munster (1 dag p.w.). Deze heeft tot taak de grammatica's en
subgrammatica's voor de drie talen globaal te structureren, opdat aansluitend
begonnen kan worden met het schrijven van grammaticaregels per taal. $
$ De subgroep morfologie: Mijnhout (voorzitter), Van Munster, Smit. Deze 
heeft tot taak de morfologische regels
voor de drie talen te schrijven en te testen.$
$ Sinds kort bestaat een woordenboekcommissie (Landsbergen, Odijk, Rous, Smit),
die het werk aan de woordenboeken, dat in de nabije toekomst moet
starten, zal gaan organiseren.$
$ Daarnaast lopen er individuele onderzoeken, zoals aan idiomen (Schenk),
werkwoordstijden (Appelo), werkwoordspatronen (Mijnhout).$
$ In het najaar van 1986 zal begonnen worden met het
schrijven van grammaticaregels voor de drie talen. Ten behoeve daarvan zal
de organisatievorm worden aangepast.$ 

$ Mw. A. van Hout (K. H. Tilburg) 
heeft van 1 februari tot 15 augustus in het project een afstudeerstage gedaan.$
$ Zoals vermeld in sectie 2.3.2 is besloten een onderzoek betreffende
tekst-semantiek uit te besteden aan dr. J. Groenendijk, Centrale 
Interfaculteit, Universiteit van Amsterdam. Deze verbintenis zal
lopen van 1 september 1986 tot 1 september 1988, voor drie dagen per
week.$
$c1 Documenten
$ Hier volgt een overzicht van de belangrijkste 
in het afgelopen halfjaar geschreven 
documenten.$

Over algemene en organisatorische aspecten:

  R0083: J. Landsbergen - The principles of Rosetta3 and how to violate them
  R0086: J. Landsbergen - Halfjaarlijks verslag aan NEHEM, februari 1986
  
Hiernaast zijn beslissingen over organisatorische zaken terug te vinden in
de notulen van de projectvergaderingen die twee maal per maand plaatsvinden.

Over het formalisme voor Rosetta3:

  R0082: R. Leermakers - Language generation and isomorphic translation
  R0090: J. Rous - Control grammars and isomorphy
  R0101: J. Landsbergen - Control expressions
  R0119: R. Leermakers - Lextree-rule compiler
  R0125: J. Landsbergen - Dictionaries in Rosetta3

Over de programmatuur van Rosetta3:

  R0073: J. Rous - Global design decisions
  Afstudeerscriptie HIO:
  C. Fellinger - On the surface-rule compiler, a compiler-compiler developed
               for Rosetta

Over linguistische aspekten van Rosetta3:

  R0087: A. Schenk - Idioms in Rosetta
  R0089: F. de Jong - Modification and Determination
  R0092: J. Odijk - Graag - like.
  R0093: J. Odijk - Subgrammatica-indeling
  R0096: L. Appelo - Discussiestuk XPPROP-subgrammatica's
  R0098: F. de Jong - ADVP-subgrammar
  R0103: F. de Jong - The organisation of the ADVP-subgrammar
  R0107: J. Odijk - Subgrammars of Rosetta3. Preliminary version 2.
  R0108: A. Mijnhout -  Verbpatterns in Rosetta3
  R0111: J. Odijk - The interpretation of non-overt subjects in Rosetta3
  R0115: A. Mijnhout - Rosetta3 English morphology, inflection
  R0118: F. de Jong - Note on the scope of modification

Publicaties:
  M.S. 13.508: A. Schenk - Idioms in the Rosetta machine translation system
               (COLING 86, 11th Int. Conf. on Computational Linguistics,
                Bonn, August 1986)
  M.S. 13.677: L.Appelo - A compositional approach to the translation of
               temporal expressions in the Rosetta system
               (COLING 86, 11th Int. Conf. on Computational Linguistics,
                Bonn, August 1986)
  M.S. 13.701: R. Leermakers and J. Rous - The translation method of Rosetta
               (Int. Conf. on MACHINE and MACHINE-AIDED TRANSLATION,
                April 1986, Birmingham)
  M.S. 13.801: L. Appelo and J. Landsbergen - The machine translation project 
               Rosetta.
               (Int. Conf. on State of the Art in Machine Translation,
                Saarbruecken, August, 1986)

$ Verder is er een groot aantal voordrachten over Rosetta gehouden, in
binnen- en buitenland.$
$c1 Overzicht tijdsbesteding
$ Hieronder volgt een tabel met aantallen aan het project bestede uren
in de periode 1 februari 1986 t/m 31 juli 1986,per medewerker en getotaliseerd.$

naam                               uren in periode   
                                   1/2/86 t/m        
                                   31/7/86           

drs. E. Appelo                     856
ing. C. Fellinger                  706
drs. F.M.G. de Jong                660
ir. S.P.J. Landsbergen             880
dr. M.C.J. Leermakers              784
drs. A. Mijnhout                   840
drs. E.L. van Munster              816
drs. J.E. Odijk                    744
ing. J.H.G. Rous                   816
drs. A.Y. Schenk                   844
drs. H.E. Smit                     916
J.M. Stevens                       148
-----------------------------------------
Totaal                            9010

