$FL 12
$PL 274,16
$LD 5
$OP SH=S,HY=1,la=E,ph=r,pn=c,AN=C
$NP 
$UC _
$SC &%
$AC @
$XC ~`

   

            Project ROSETTA : Machine Translation


            Topic     :  General

    ---------------------------------------------------------







         Title        :  HALFJAARLIJKS VERSLAG AAN NEHEM, FEBRUARI 1986.

         Author       :  Jan Landsbergen









         Doc.Nr       :  0086  

         Date         :  86/02/24

         Status       :  approved

         Supersedes   :  

         Distribution :  project, Nijman, E. Odijk, Eggenhuizen, Kruseman A.,
                         Bosma, Valster, Van Boven 

         Clearance    :  Philips

         Keywords     :  
$fn 7
   ---------------------------------------------------------
    
    Philips Research Laboratories

    Copyright (c) Nederlandse Philips Bedrijven B.V.

$ph Rosetta  Doc.nr: 0086                  date: 86/02/24
$NP 1
$LD 4
$c1 Inleiding
$ Het Rosetta project bestaat uit drie fasen:$
I.   Een inleidende fase, 1 feb. '85 - 1 feb. 86.
II.  Rosetta3, 1 feb. '86 - 1 aug. '88.
III. Rosetta4, 1 aug. '88 - 1 feb. '91.
$ Dit rapport brengt verslag uit over de periode 1 aug. '85 -
1 feb. '86. Hiermee wordt de inleidende fase afgesloten. In termen
van project-management kan de situatie als volgt worden gekarakteriseerd: 
het project gaat v.w.b. Rosetta3 over van de definitiefase naar
de ontwerpfase, v.w.b. Rosetta4 blijft het tot 1988 in de definitiefase. 
 Een van de resultaten van de inleidende fase is dat 
de doelstellingen van het project
in meer detail kunnen worden geformuleerd. Deze worden in sectie 2 besproken.
Verder is een aantal vooronderzoeken gestart en gedeeltelijk al afgerond
en is begonnen met de ontwikkeling van Rosetta3; van deze en andere
werkzaamheden wordt in sectie 3 verslag uitgebracht.$
$ In sectie 4 worden enige organisatorische aspekten besproken; in sectie
5 wordt een opsomming gegeven van de in dit halfjaar geschreven documenten;
in sectie 6 wordt een overzicht gegeven van de aan het
project bestede uren.$
$ Het verslag is bewust beknopt gehouden. Voor meer gedetailleerde
informatie wordt steeds verwezen naar de relevante documenten.$  

$c1 Precisering van de doelstellingen
$ In het afgelopen jaar zijn de doelstellingen van het project, d.w.z. de
nagestreefde projectresultaten, op enkele punten nader gepreciseerd.
Het gaat hierbij in het bijzonder om de specificatie van de 
frasenvertaler Rosetta3 en om de
relatie tussen het onderzoek op korte termijn ten behoeve van dit systeem
en dat op langere termijn ten behoeve van Rosetta4.$ 

$c2 Een globale opsomming van de geplande projectresultaten:

1 feb. '88. Rosetta3: Ned.-Engels met groot woordenboek,
                      Ned.-Spaans met klein testwoordenboek.
            De NEHEM subsidie heeft betrekking op deze resultaten.

1 aug. '88. Rosetta3: E-N met groot woordenboek,
                      E-Sp met klein testwoordenboek.

1 feb. '91. Rosetta3+: N-E, versie met interactie t.b.v. disambiguering,
                            met groot (algemeen) woordenboek.
            Rosetta4:  N-E, N-Sp, E-N, E-Sp. Voor specifiek onderwerpgebied
                       uit Teletekst met bijbehorend specialistisch woorden-
                       boek. 
                       Zowel interaktieve als volledig automatische versies. 

$c2 Nadere specificatie van de resultaten per 1 feb. '88:

$ Rosetta3 N-Sp zal in morfologische en syntactische capaciteiten
vergelijkbaar zijn met Rosetta3 N-E, maar zal slechts over een klein
woordenboek (enige honderden ingangen) beschikken, dat louter ter wille van de
testbaarheid wordt gemaakt. Deze versie dient primair als voorbereiding
op het einddoel Rosetta4, waarin Ned., Spaans en Engels ook wat betreft
woordenboeken een gelijkwaardige
positie zullen hebben.$

$ Rosetta3 N-E krijgt twee gebruiksmodes: als frasenvertaler en als 
woordvertaler.$
$ De _frasenvertaler_ heeft in de eerste plaats tot doel om
zinnen te vertalen, maar zal ook voor zover mogelijk zinsdelen kunnen
vertalen (bijv. nominale constituenten).$
$ De _woordvertaler_ kan woordstammen en voor zover zinvol ook verbogen
en vervoegde vormen vertalen. De woordvertaler zal ontwikkeld worden
als een afgeleide van de frasenvertaler; er zal geen belangrijke aparte
inspanning verricht worden ten behoeve van deze gebruiksmode.$
$ In beide gebruiksmodes zal Rosetta3 in principe alle mogelijke vertalingen 
kunnen geven die op basis van zuiver linguistische kennis mogelijk zijn.
Rosetta3 N-E zal bovendien de gebruiker de mogelijkheid bieden 
om in geval van
woord-ambiguiteiten een keus te maken uit de mogelijke betekenissen,
op basis van de Nederlandse betekenisomschrijvingen. Voor een
gedetailleerde omschrijving van de interface met de gebruiker wordt
verwezen naar doc. nr. 0077 (User-interface specification of Rosetta3).$
$ Voor een specificatie van de syntactische constructies die Rosetta3
aan zal kunnen, zij verwezen naar doc.nr. 0081 (Specification of
syntactic constructs). Een soortgelijke specificatie is gemaakt van
de morfologische constructies (in het bijzonder 
derivaties) in Rosetta3, in doc.nr.
0079 (External specification of the morphology of Rosetta3).$
$ Er is besloten dat de globale structuur 
van Rosetta3 gelijk zal zijn aan die van
Rosetta2. Dit betreft in het bijzonder de wijze waarop de vertaalrelatie
wordt gedefinieerd door isomorfe grammatica's en de daaruit voortvloeiende
indeling van het Rosetta systeem met per taal vier componenten voor
analyse en vier componenten voor generatie (zie doc.nr. 0011, M-grammars).
Op een meer gedetailleerd niveau, dat van voornoemde componenten, zal een
aantal wijzigingen worden aangebracht. $

$c2 De relatie tussen Rosetta3 en Rosetta4
$ De ontwikkeling van Rosetta3 heeft steeds een tweeledig doel gehad: Rosetta3
moet zelf herkenbaar zijn als mogelijke toepassing en het moet een goede
stap zijn op weg naar Rosetta4. Er heeft een kleine 
verschuiving in de geplande aktiviteiten plaatsgevonden met het oogmerk de
twee doelen van Rosetta3 beter met elkaar in overeenstemming te brengen.
Die verschuiving houdt vooral in dat de syntactische kracht
van Rosetta3 aanzienlijk 
groter zal worden dan in de oorspronkelijke subsidie-aanvraag (doc.nr. 0007,
sectie 1.1) was gepland. Daarin was alleen sprake van 
"zeer eenvoudige zinnen en zinsdelen".
Deze uitbreiding
heeft tot gevolg dat Rosetta3 v.w.b. de syntaxis veel beter
zal aansluiten op wat voor Rosetta4 vereist wordt. Ook de faciliteit
om de gebruiker interaktief te laten kiezen uit de mogelijke
woordbetekenissen leidt ertoe dat Rosetta3 dichter bij Rosetta4 staat
dan oorspronkelijk gepland. $
$ Deze accentverschuiving heeft ook enige invloed op de geplande
vooronderzoeken voor Rosetta4. Deze studies zullen zo goed mogelijk
worden geintegreerd in de totale Rosetta3 
planning opdat ze nog tijdig tussenresultaten
opleveren die voor dit systeem van nut kunnen zijn. Met voorstudies naar
specifieke Rosetta4 aspekten, zoals naar de structuur en het vocabulaire
van Teleteksten, zal pas later worden begonnen, mede om te voorkomen
dat de projectmedewerkers een te grote diversiteit aan simultaan uit
te voeren taken zouden krijgen.$
$c2 De woordenboeken van Rosetta3
$ Er is in het afgelopen halfjaar een overeenkomst tot stand gekomen
met Van Dale Lexicografie betreffende het gebruik van hun
woordenboekbestanden N-N, N-E en E-N. De woordenboeken Rosetta3 
N-E en E-N zullen
hierop gebaseerd zijn. Dit zal de kwaliteit van de vertalingen
zeer ten goede komen, maar er doet zich het probleem voor dat de Van
Dale bestanden niet alle voor Rosetta3 benodigde syntactische en morfologische
informatie bevatten. De inspanning die met de bestaande bemanning aan
het aanvullen van de woordenboeken geleverd kan worden, is beperkt. De 
mogelijkheid een deel van dit werk uit te besteden wordt onderzocht.
Daarnaast kan het door het Max Planck Instituut geinitieerde CELEX project
(betreffende lexicale data bases) 
van nut zijn, zij het niet binnen de voor Rosetta3
 vastgestelde periode. Mocht het niet mogelijk blijken de woordenboeken
tijdig aan te vullen, dan zal uit een van de volgende mogelijkheden
worden gekozen: (i) een aanmerkelijk kleiner maar adekwaat gevuld
woordenboek, (ii) een woordenboek gebaseerd op 
de volledige Van Dales (met een kleine 100.000 ingangen), 
maar met voor een deel van de woordenboek-ingangen onvolledige of
zelfs onjuiste informatie. In het tweede geval zal Rosetta3 in bepaalde
gevallen minder adekwate vertalingen opleveren die schijnbaar
veroorzaakt zijn door gebreken
van de syntaxis, maar in werkelijkheid het gevolg zijn van
tekortkomingen van het woordenboek. Een
illustratief voorbeeld: voor de vertaling van werkwoordstijden is soms
informatie nodig over de aard van de aktiviteit die door het werkwoord
wordt aangeduid, bijv. voor de keus tussen Simple Present en Progressive
in het Engels. Bij gebrek aan dergelijke informatie zal het systeem in
sommige gevallen een minder gelukkige keus maken.$
$c1 Overzicht van de werkzaamheden van 1 aug. '85 tot 1 feb. '86
$ Omdat in dit overzicht vaak sprake is van
aktiviteiten die in het afgelopen halfjaar zijn begonnen, maar nog
niet zijn voltooid, geef ik in die gevallen meteen aan wat de geplande
deadline is.$

_1. Inwerken. Evaluatie van Rosetta2_
$ Het inwerken van de nieuwe medewerkers is inmiddels voltooid.
Voor wat betreft de per 1 februari '85 begonnen medewerkers is dit
grotendeels in het eerste halfjaar geschied. De in het tweede
halfjaar begonnen linguisten (Van Munster en Smit) 
hadden reeds een stageperiode
in het project doorlopen en konden daardoor goed voorbereid
starten. De per 1 augustus '85 begonnen software-coordinator
had in een eerdere fase aan het machinaal-vertaalonderzoek op het
Nat. Lab. meegewerkt. $
$ In aansluiting op het inwerken heeft een grondige evaluatie plaatsgevonden 
van Rosetta2, zowel wat betreft het algemene formalisme als wat betreft de
uitwerking van de grammatica's. Na afloop hiervan was er
een grote mate van consensus zowel over de bruikbaarheid van de
algemene aanpak van Rosetta2 voor Rosetta3 als over de wenselijkheid
van een aantal wijzigingen op een meer gedetailleerd niveau.$

_2. Documentatie Rosetta2_
$ De documentatie van Rosetta2 voor zover relevant voor het verdere
onderzoek is voltooid.$

_3. Externe specificatie van Rosetta3_
$ De user-interface van Rosetta3 is
gespecificeerd (doc.nr. 0077). 
Verder is een inventarisatie gemaakt van morfologische
en syntactische constructies die in Rosetta3 beregeld moeten worden
(doc.nrs. 0079, 0081).$

_4. Formalisme_
$ De onder 1. genoemde evaluatie heeft geleid tot het besluit 
dat het algemene formalisme van Rosetta2 en het
daaruit voortvloeiende globaal mathematisch ontwerp ook voor Rosetta3
blijft gelden. Op het niveau van de componenten zal een aantal
wijzigingen worden doorgevoerd. De belangrijkste hiervan zijn:$
$ - Morfologische componenten. Deze worden onder andere op de
volgende punten gewijzigd. Er moeten behalve regels voor 
flectie ook regels voor morfologische derivatie worden
geschreven. Verder worden
enige aanpassingen aangebracht om tijdens de morfologische analyse het
aantal woordenboekaccessen te verminderen. Dit is van belang omdat het
Rosetta3 woordenboek aanzienlijk groter zal zijn dan dat van Rosetta2.
Morfologisch
onregelmatige woorden zullen overzichtelijker worden behandeld. 
Voor een deel van de morfologische regels zal een notatie worden
bedacht die prettig leesbaar is en bovendien automatische vertaling
 in Pascal mogelijk maakt. De definitieve nieuwe versie van het
morfologisch formalisme zal voor 1 april '86 worden vastgesteld. Op dit moment
is er een korte periode van intensieve 
interactie met degenen die de morfologische
regels schrijven, waarin op basis van hun ervaringen nog wijzigingen
in formalisme en notatie mogelijk zijn.$
- Oppervlakte-syntaxis. 
$ Ten behoeve van de voor de oppervlakte-syntaxis te ontwikkelen
regelcompiler worden enige bescheiden aanpassingen in de notatie aangebracht.
Verdere wijzigingen in het formalisme zijn niet te verwachten.$
- M-syntaxis. 
$ Hierin zullen enige belangrijke wijzigingen worden aangebracht. Om te 
beginnen wordt geprobeerd om de notatie van de M-regels zodanig aan te
passen, dat
ook hiervoor - althans voor het merendeel - 
een regelcompiler kan worden gebruikt. Verder zal 
een onderscheid worden gemaakt tussen "vertaalrelevante" regels waarvoor de
isomorfierelatie moet gelden en zuiver syntactische transformaties
die per taal vrij worden gekozen. Bovendien is er behoefte wat meer
structuur in de grammatica's aan te brengen, bijv. door subgrammatica's
te introduceren en een zekere mate van sturing (bijv. ordening) van de
syntactische regels mogelijk te maken (zie doc.nrs. 0067, 0068). 
Uiterlijk per 1 sept. '86 zullen hierover definitieve
beslissingen genomen worden.$

_5. Programmatuur. Software gereedschappen._
$ Er is een beheerssysteem opgezet voor de ontwikkeling en het onderhoud
van de Rosetta3 software (zie doc.nr. 0054). 
Dit zal voor 1 mei '86 worden geimplementeerd.$
$ Er is besloten als programmeertaal gebruik te (blijven) maken van 
VMS/Pascal. Aan dit besluit zijn uitvoerige discussies vooraf gegaan.
In principe werd de voorkeur gegeven aan Modula-2, maar hiervoor bleek 
geen adekwate compiler beschikbaar. Om toch een een modulaire
aanpak mogelijk te maken, zal gebruik gemaakt worden 
van enige VMS extensies van
Pascal (zie doc.nr. 0064 voor de problemen met Pascal en de voorgestelde
oplossingen).$
$ Er zijn "programming standards" afgesproken, een verzameling standaards
en richtlijnen voor de software-ontwikkeling in VMS/Pascal (zie doc.nr. 0064).$
$ Er is begonnen met het globale software ontwerp van het systeem. Dit zal
op 1 mei '86 zijn voltooid.$ 
$ Er is een begin gemaakt met het ontwikkelen van een regelcompiler
voor de oppervlakte-syntaxis. Deze zal op 1 sept. '86 zijn voltooid.
De hiermee opgedane ervaring zal gebruikt kunnen worden bij het 
ontwikkelen van een regelcompiler voor de M-syntaxis.$
$ Er is een nieuw en efficienter 
algoritme ontwikkeld voor de surface parser (een variant van het Early
algoritme). Dit is het resultaat van
een van de vooronderzoeken aan "knelpunten". Deze parser zal in Rosetta3
worden geintegreerd.$
$ In het kader van Esprit project 415A (parallel architectures and languages),
dat in dezelfde groep (Nijman) plaatsvindt als het Rosetta project,
wordt ook onderzoek gedaan naar de "paralleliseerbaarheid" van
interessante 
applikaties. Een van die applikaties is machinaal vertalen. In dat verband
is een afstudeeronderzoek gedaan naar het paralleliseren van het algoritme voor
de surface parser (doctoraalscriptie Sijstermans). Dit werk valt overigens 
buiten
het Rosetta project in stricte zin.$ 

_6. Morfologie_
$ Er is een inventarisatie gemaakt van affixen in Nederlands, Engels en
Spaans, waarbij gelet is op de productiviteit (en dus de beregelbaarheid)
per taal en op de vertaalbaarheid (doc.nrs. 0055, 0056, 0058, 0059, 0061,
0076, 0079). Dit als voorbereiding op het
schrijven van de morfologische regels, welke aktiviteit
per 1 feb. is begonnen en per 1 sept. '86 moet
zijn voltooid.$

_7. Syntaxis en semantiek_
$ Er is een inventarisatie gemaakt van de relevante syntactische constructies
in de drie talen (doc.nr. 0081). In aansluiting hierop zal in het komende
halfjaar een globaal schema worden opgezet van isomorfe grammatica's (en
hun verdeling in subgrammatica's) voor de drie talen. Daarna 
kan dan begonnen worden met het daadwerkelijk in detail schrijven van deze
grammatica's.$
$ Er zijn verder voorstudies gedaan aan specifieke taalkundige
onderwerpen (de meeste ervan betreffen de in het vorige verslag vermelde
vooronderzoeken aan knelpunten):$
$ - De relatie tussen Chomsky's Government and Binding theorie en het
op Montague-grammatica gebaseerde Rosetta-kader (doc.nr. 0046).$
$ - De behandeling van ergatieve werkwoorden (doc.nr. 0046).$
$ - De behandeling van idiomatische expressies (M.S. 13.508).$
$ - De vertaling van werkwoordstijden (doc.nr. 0042).$
$ - Werkwoordspatronen: de bruikbaarheid van de wijze waarop in Rosetta2
werkwoorden werden gerubriceerd (doc.nr. 0043). $
$ - De syntaxis van nominale constituenten, in het bijzonder die van
determinatoren (doc.nr. 0041).$
$ - "Scope": de problematiek die betrekking heeft op het bereik van
kwantificatie en negatie (doc.nrs. 0060, 0078). $
$ - Negatie: de oplossing van vertaalproblemen voortvloeiend uit
de verschillen in opbouw van negatieve zinnen in Nederlands en Spaans
(doctoraalscriptie E. van Munster).$
$ - Coordinatie: een inventarisatie van coordinatoren en 
coordinatie-constructies in Nederlands en Engels en hun vertaalrelatie
(doctoraalscriptie H. Smit).$
$c1 Beheersaspekten
Vanaf 1 februari 1985 was de samenstelling van het projectteam:

ir. S.P.J. Landsbergen, projectleider    (Philips Nat. Lab.)
C. Fellinger                             (Philips Nat. Lab.) 
dr. R. Leermakers                        (Philips Nat. Lab.)
drs. E. Appelo                           (R.U. Utrecht) 
drs. A.Y. Schenk                         (R.U. Utrecht)  
drs. F.M.G. de Jong (8/10)               (R.U. Utrecht) 
drs. A. Mijnhout                         (R.U. Utrecht) 
drs. J.E. Odijk (tot 1 okt. '85 8/10,    (R.U. Utrecht) 
                 daarna full-time)

Hieraan zijn toegevoegd:

Vanaf 1 augustus 1985:
ing. J.H.G. Rous, software coordinator   (Philips Nat. Lab.)

Vanaf 1 oktober 1985:
drs. E.L. van Munster                    (R.U. Utrecht)
Vanaf 1 november 1985:
drs. H.E. Smit                           (R.U. Utrecht)

$ Voor wat betreft de organisatie van de werkzaamheden dient
onderscheid gemaakt te worden tussen de vooronderzoeken en de
daadwerkelijke ontwikkeling van Rosetta3.$ 
$ Bij de vooronderzoeken is in het
algemeen sprake van individueel werk, zij het dat meestal een "co"
wordt toegevoegd, die het werk volgt en als discussie-partner
fungeert. De aard van de vooronderzoeken brengt met zich mee dat de 
organisatie ervan een enigszins improviserend karakter heeft; het
krijgen van goede ideeen kan nu eenmaal niet worden afgedwongen. Ook moet
toewijzing van een onderzoek aan een medewerker niet uitsluiten dat
anderen hieraan een bijdrage leveren. Wel zijn de vooronderzoeken
gebonden aan harde deadlines in die zin dat 
eind- of tussenresultaten er op bepaalde momenten moeten zijn opdat ze
nog in Rosetta3 kunnen worden geintegreerd.$
$ Voor de feitelijke ontwikkeling van Rosetta3 is sprake van een
strakkere planning. Vanaf 1 december 1985 zijn hiervoor drie subgroepen
gevormd:$
$ De subgroep software: Rous (voorzitter), Fellinger en Leermakers. Deze
houdt zich bezig met de programmatuur van Rosetta3 en met software
gereedschappen e.d.$
$ De subgroep isomorfie: Odijk (voorzitter), De Jong, Appelo (1 dag p.w.)
en
Van Munster (1 dag p.w.). Deze heeft tot taak de grammatica's en
subgrammatica's voor de drie talen globaal te structureren, opdat aansluitend
begonnen kan worden met het schrijven van grammaticaregels per taal. $
$ De subgroep morfologie: Mijnhout (voorzitter), Van Munster, Smit. Deze 
heeft tot taak de morfologische regels
voor de drie talen te schrijven en te testen.$
$ De aktiviteiten van de subgroepen isomorfie en morfologie moeten uiterlijk
op 1 september 1986 zijn afgerond. Daarna zal begonnen worden met het
schrijven van grammaticaregels voor de drie talen.$ 
$ Over de aktiviteiten van de subgroepen en over de individuele onderzoeken
wordt verslag uitgebracht in de projectvergaderingen die twee maal per maand
worden gehouden.$
$ Het gekozen documentatie-systeem voldoet goed. Documenten worden plenair of
in subgroepen besproken; de conclusies van die besprekingen worden in de
projectvergadering vermeld, opdat iedereen er kennis van kan nemen.$
$c1 Documenten
$ Hier volgt een overzicht van de belangrijkste 
in het afgelopen halfjaar geschreven 
documenten.$

Over organisatorische aspecten:

  R0033: J. Landsbergen - Halfjaarlijks verslag aan NEHEM, augustus 1985
  R0050: J. Rous - Planning software groep
  R0057: J. Landsbergen - Discussiestuk projectprogramma
Hiernaast zijn beslissingen over organisatorische zaken terug te vinden in
de notulen van de projectvergaderingen die twee maal per maand plaatsvinden.

De documentatie van Rosetta2 die grotendeels al geschreven was in het
eerste halfjaar is in het tweede halfjaar afgerond met de volgende stukken.

Over het formalisme van Rosetta2:

  R0024: J. Landsbergen - Techniques for reducing the degree of ambiguity

Over de programmatuur van Rosetta2:

  R0019: C. Fellinger - Utilities for Rosetta2.
  R0036: J. Rous - A concise global design of Rosetta2.
  R0037: C. Fellinger - Use of Rosetta2.

De meeste stukken betreffen uiteraard het nieuwe systeem Rosetta3.

Over het formalisme voor Rosetta3:

  R0040: J. Rous - Context-free control grammars
  R0067: C. Fellinger en L. Appelo - Subgrammatica's en regelklassen
  R0068: R. Leermakers - Formal subgrammars
  R0072: R. Leermakers - Parse stages

Over de programmatuur van Rosetta3:

  R0051: C. Fellinger - Implementation problems
  R0054: J. Rous - Specification of a minimal Code Control System for Rosetta.
  R0064: C. Fellinger en J. Rous - Programming standards
  R0077: J. Rous - User-interface specification of Rosetta3
Doctoraalscriptie:
  F. Sijstermans - A parallel parser for natural language processing

Over linguistische aspekten van Rosetta3:

Syntaxis en semantiek:
  R0041: F. de Jong - An alternative for the NP-rules.
  R0042: L. Appelo - Translation of time.
  R0043: A. Mijnhout - On Verbpatterns.
  R0046: J. Odijk - Gaps in Rosetta?
  R0047: J. Odijk - Ergative verbs.
  R0060: F. de Jong - Scope under control
  R0078: J. Odijk - Scope: een alternatief voorstel  
  R0081: J. Odijk e.a. - Specification of syntactic constructs
Manuscript aangeboden voor publicatie:
  M.S. 13.508: A. Schenk - Idioms in the Rosetta machine translation system
Doctoraalscripties:
  E. van Munster - The treatment of Scope and Negation in Rosetta: a Dutch -
                   Spanish view
  H. Smit - Coordinatoren, een voorbereidend onderzoek voor het 
            Rosetta-vertaalsysteem
Morfologie:
  R0055: A. Mijnhout - Productivity of English affixes.
  R0056: A. Mijnhout - Translatability of English affixes.
  R0058: J. Odijk - De representatie van morfologische geledingen
  R0059: J. Odijk - Morfologie: Affixen NL--> Eng
  R0061: J. Odijk - Vertaalbare affixen NL-Eng
  R0062: A. Mijnhout - Verslag morfologiegroep 26-11-1985
  R0076: E. van Munster - An inventory of Spanish affixes
  R0079: A. Mijnhout e.a. - External specification of the morphology of 
         Rosetta3
$c1 Overzicht tijdsbesteding
$ Hieronder volgt een tabel met aantallen aan het project bestede uren
in de periode 1 augustus 1985 t/m 31 december 1985 en van 1 jan. 1986 
t/m 31 jan. 1986, per medewerker en getotaliseerd.$

naam                               uren in periode   uren in periode
                                   1/8/85 t/m        1/1/86 t/m
                                   31/12/85          31/1/86

drs. E. Appelo                     648               160         
C. Fellinger                       600               120
drs. F.M.G. de Jong                606               118
ir. S.P.J. Landsbergen             664               160
dr. R. Leermakers                  696               164
drs. A. Mijnhout                   546               108 
drs. E.L. van Munster              432               156 
drs. J.E. Odijk                    688               148
ing. J.H.G. Rous                   764               168
drs. A.Y. Schenk                   754               160
drs. H.E. Smit                     248               160
---------------------------------------------------------
Totaal                            6646              1622

