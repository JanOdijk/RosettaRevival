$FL 12
$PL 274,16
$LD 5
$OP SH=S,HY=1,la=E,ph=r,pn=c,AN=C
$NP 
$UC _
$SC &%
$AC @
$XC ~`

   

            Project ROSETTA : Machine Translation


            Topic     :  Rosetta3.linguistics.morph

    ---------------------------------------------------------







         Title        :  Verslag verschillende bijeenkomsten in december

         Author       :  Agnes Mijnhout









         Doc.Nr       :  70

         Date         :  09/01/86

         Status       :  informal

         Supersedes   : 

         Distribution :  morfo's

         Clearance    :  morfo's

         Keywords     :  morphology, verslag
$fn 7

   ---------------------------------------------------------
    
    Philips Research Laboratories

    Nederlandse Philips Bedrijven B.V.

$ph Rosetta          Doc.nr: 70                    date:09/01/86
$Np 1


Verslag morfo's verschillende bijeenkomsten.


$ In de week van 2, 9 en 16 december zijn de morfo's in wisselende samenstelling
enkele malen bijeen geweest. Dit verslag is geen exakte vastlegging van wat in
deze bijeenkomsten is besproken, maar somt een aantal punten op dat voor de
morfologie van Rosetta3 van belang is.$

_Voltooid Deelwoord_

$ Het voltooid deelwoord en het tegenwoordig deelwoord hebben in Rosetta2 
altijd
de kategorie VERB. Ook het voltooid deelwoord op een _-e_ heeft deze kategorie.
Misschien moeten deze woorden soms de kategorie A(djektief) krijgen.$

_Vervoegklassen_

$ Er is weinig gebruik gemaakt van regelmatigheden, zoals het kofschip, bij de
keuze van de vervoegklassen. Als in Rosetta3 derivatie wordt toegevoegd (en er
dus ook nieuwe werkwoorden gemaakt kunnen worden) zal wel gebruik gemaakt 
moeten worden van bekende regelmatigheden. De toekenning van werkwoorden aan
vervoegklassen moet misschien veranderen, maar zal in ieder geval duidelijk
gemaakt moeten worden.$

_Verschillende vormen van prefix_

$ De vormen _il-_, _ir-_, _im-_ en _in-_ (Engels) kunnen gezien worden als 
varianten van 1 prefix. In Rosetta kunnen deze prefixen misschien in de 
M-regels als 1 prefix gezien worden. De morfologie moet de 4 vormen echter als
verschillende prefixen behandelen.$

_Werkwoordstammen_

$ Het verdient misschien aanbeveling om de werkwoordstam in een abstraktere 
vorm
op te nemen dan nu gebeurt. In de ANS wordt b.v. als stam van _leven_ _leev_
gegeven. De vervoegingsregels kunnen dan misschien eenvoudiger worden.$

_Mvvormen_

$ Mvvormen zou eigenlijk opgesplitst moeten worden in meerdere, b.v. 
_alleenenk_,
_alleenmv_ en _alletwee_. In het normale geval moet dan vervolgens een 
onderscheid worden gemaakt tussen _regelmatig_ en _onregelmatig_ (in een tabel)
en het regelmatige geval kan eventueel nog verder worden onderscheiden.$

_Genitief_

$ Op dit moment wordt de genitief in Rosetta nauwelijks gebruikt. In de toekomst
zal dit wel nodig zijn, b.v. bij eigennamen: _Jan's_. Uitgezocht moet worden
wanneer de genitief _-s_ aan het woord vastgeschreven moet worden en wanneer
niet (_elkaars_).$

_"Morfologische" M-regels_

$ Het is niet duidelijk of M-regels die een morfologische operatie uitvoeren 
altijd te onderscheiden zijn van andere M-regels. De vorming van de komparatief
is b.v. 1 M-regel en heeft soms effekten binnen een woord (_-er_) en soms 
buiten een woord (meer X).$

_Composita_

$ Hoewel de vorming en vertaling van composita een groot en moeilijk terrein is 
en we ze voor Rosetta3 eigenlijk buiten beschouwing zullen laten, is het toch
raadzaam om als robuustheidsmaatregel composita te kunnen vertalen.$
$ Wat betreft de plaats van composita in de aanpak in doc.nr. 62 lijkt het de
meest voor de hand liggende aanpak om compositavorming te zien als de 
kombinatie van 2 SUBCATS tot een nieuwe SUBCAT (een probleem zou hierbij het
voorkomen van flektie binnen composita zijn). De vraag is verder of de 
segmentatie van een string op zoek naar composita beter kan dan het op alle
mogelijke manieren opsplitsen van een string en de resultaten in het 
woordenboek opzoeken.$


_Uitspraakinformatie_

$ Joep heeft een manier bedacht om uitspraakinformatie op te nemen bij de
segmentatieregels.$

_Derivatie toegepast op idiomen_

$ Bij idiomen kan derivatie alleen worden toegepast met suffixen, niet met
prefixen. Van een idioom als _ban-de-bom_ kan, b.v., _ban-de-bommer_ worden
gemaakt, de afleiding vindt dan alleen plaats op _bom_. Een prefix kan ook
voorkomen, maar kan door de aanpak van idiomen in Rosetta niet met 
derivatieregels worden afgeleid. _Ban-de-bommer_ zou als geheel de kategorie
N moeten krijgen, maar een prefixregel heeft in de Rosetta aanpak alleen het
eerste element ter beschikking: _ban_, van een verkeerde kategorie. Dit 
betekent dat de normale formulering van de regels niet van toepassing is op
idiomen. _Anti-ban-de-bommer_ zullen we niet aankunnen, hoogstens met _anti_
als een apart woord.$

_Segmentatieregels_

$ Rechts beginnen met segmenteren en een kategorie toekennen aan wat overblijft
na segmentatie blijkt niet te voldoen. Bij een woord als _onoplosbaar_ moet
eerst het prefix er worden afgehaald, bij _ongelijkheid_ eerst het suffix.
Voorstel: bij iedere segmentatie zowel vooraan als achteraan proberen iets eraf
te halen en kategorie toe te kennen. Als een foute keuze is gemaakt zal dit uit
toepassing van latere regels snel blijken. De segmentatieregels geven hiermee
ook de juiste struktuur voor het woord en de lextree-regels zullen dan erg op
de segmentatieregels kunnen lijken.$
$ Er moet worden uitgezocht in hoeverre het onderscheid tussen type 1 en type 2
affixen dat in de taalkunde wordt gemaakt kan worden gebruikt in de 
segmentatieregels: in analyse zou dat betekenen eerst affixen van type 2 
verwijderen en vervolgens die van type 1.$

_Verschil syntaktische en semantische struktuur_

$ De syntaktische en semantische struktuur van afgeleide woorden is soms niet
dezelfde:$

            N                          A
          /  \                       /   \           semantische
         /    \                     /     \          struktuur
       A       \                  A        \
      / \       \                / \        \
     /   \       \              /   \        \
   on  gelijk   heid           un  happy     er
    \      \     /              \     \      /
     \      \   /                \     \    /        syntaktische
      \       N                   \      A           struktuur
       \     /                     \     /
        \   /                       \   /
          N                           A                               


$ De semantische struktuur moet door de M-regels worden opgeleverd. 
_Unhappier_, b.v., zal generatief op de volgende manier gemaakt moeten worden:
eerst un+A = _unhappy_. Dan volgt een komparatiefregel: A+er, die de _er_
dieper in de S-tree plaatst als de A een geleed woord is:$

                  /\
                 /  \
               un   /\
                   /  \
                happy er

$ De S-tree is dan de juiste syntaktische struktuur, de derivatieboom ziet er
echter zo uit:$

                 /\
                /  \
               /\  er
              /  \
            un  happy

$ Een potentieel probleem bij deze aanpak is of er gegarandeerd kan worden dat
de M-regels niet te diep zullen moeten kijken.$
$ Deze aanpak kan ook gebruikt worden voor _Franse wijnkenner_. De M-regels
moeten in staat zijn deze frase op twee manieren te struktureren.$

_Opslag van gelede woorden in het woordenboek_

$ Voor sommige morfologische processen moet eerst een deel van een woord 
gedeleerd worden voordat een affix kan worden toegevoegd. Dit te deleren deel
moet een suffix zijn. Dit moet dus op de een of andere manier in het 
woordenboek gerepresenteerd worden. In het nieuwe formalisme zouden markers
worden afgeschaft en kunnen spellingsregels eigenlijk niet zo krachtig zijn.
Er moet worden uitgezocht of er zeer produktieve processen zijn die zich op 
deze manier gedragen. Zo ja, dan moet het formalisme worden aangepast.$
