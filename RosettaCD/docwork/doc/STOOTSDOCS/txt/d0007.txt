$FL 12
$PL 274,16
$LD 5
$OP SH=S,HY=1,la=E,ph=r,pn=c,AN=C
$NP 
$UC _
$XC ~`

   

            Project ROSETTA : Machine Translation


            Topic     :  General

    ---------------------------------------------------------







         Title        :  Subsidie-aanvraag aan NEHEM

         Author       :  Jan Landsbergen










         Doc.Nr       :  7

         Date         :  85/04/17

         Status       :  informal

         Supersedes   :  

         Distribution :  project

         Clearance    :  project

         Keywords     :  subsidie, planning, mijlpalen
$fn 7

   ---------------------------------------------------------
    
    Philips Research Laboratories

    Nederlandse Philips Bedrijven B.V.

$ph Doc.nr: 0007                date:85/04/17
$UC _
$NP 1
$LD 4
$PL 261,23


_Voorwoord_

$ Omdat het er naar uit ziet dat wij de aangevraagde NEHEM subsidie inderdaad
zullen krijgen, lijkt het zinvol dat alle deelnemers aan het project 
nu kennis nemen van de 
betreffende aanvraag. Dit mede omdat het momenteel de enige beschikbare
projectbeschrijving is. Bij latere meer gedetailleerde projectbeschrijvingen
en planningen zullen we met dit stuk rekening moeten houden. $
$ De indeling van het stuk is bepaald door de eisen die de NEHEM op
dit punt stelde en is daardoor hier en daar wat onnatuurlijk.$
$ Omdat de subsidie voor drie jaar zal worden verleend,
is in het bijzonder van belang wat de aanvraag voor die periode in het
vooruitzicht stelt. Zie hiervoor vooral sectie 5 met de globale tijdsplanning.$
$ We kunnen er van uitgaan dat de Nat. Lab. directie in grote lijnen
akkoord gaat met de plannen zoals hier beschreven, maar men heeft zich nog
niet gecommitteerd aan de uitbreiding van het aantal linguisten in 1987
van 7 tot 9. Het lijkt verstandig om bij onze planning wel van die
uitbreiding
uit te gaan en eventueel later bij mogelijke tegenvallers op dit punt
pas naar de consequenties voor de planning te kijken.$
$NP
           _SUBSIDIE-AANVRAAG NIEUWE PRODUKTMARKTCOMBINATIE_


NAAM ONDERNEMING: Nederlandse Philips Bedrijven B.V.

CONTACTPERSOON:   ir. S.P.J. Landsbergen
                  Philips Natuurkundig Laboratorium, WB3
                  Postbus 80 000
                  5600 JA  EINDHOVEN
                  Tel. 040-742544     

NAAM PMC:         Rosetta Vertaalsysteem

PROJECTNAAM:      Rosetta project

$NP


_1. GLOBALE OMSCHRIJVING_



_1.1. Doelstelling_


$ De doelstelling van het project is de
ontwikkeling van vertaalsystemen die
herkenbaar zijn als mogelijke producten.$

De te ontwikkelen vertaalsystemen zijn:

$ I. Op korte termijn (3,5 jaar): _Rosetta3_, een _frasenvertaler_ voor 
Nederlands-Engels
en Engels-Nederlands. Hieronder moet worden verstaan een systeem dat 
primair gebruik maakt van een groot woordenboek, maar daarnaast beschikt
over 
morfologische en syntactische informatie, zodanig dat niet alleen
woordstammen, maar ook verbogen en vervoegde vormen, uitdrukkingen,
zeer eenvoudige zinnen en zinsdelen vertaald kunnen worden. Dit systeem
kan dienen als "vertaalhulp", in geval van ambiguiteiten kan het desgewenst 
alle
mogelijke vertalingen geven, in volgorde van plausibiliteit.$
$ De woordenboeken van Rosetta3 zullen gebaseerd zijn
op de Van Dale vreemde-talen
woordenboeken.$

$ II. Op lange termijn (6 jaar): _Rosetta4_, een multilinguaal vertaalsysteem
voor drie talen: Nederlands, Engels en Spaans.$
$ Rosetta4 zal worden toegespitst op Teletekst-materiaal (bijv.
nieuwsberichten, weerbericht, omroepberichten, recepten). 
Voor een nog nader te bepalen onderwerpgebied binnen Teletekst zullen
vertalers worden ontwikkeld met Nederlands en Engels als brontaal en
Nederlands, Engels en Spaans als doeltaal, dus voor N-E, N-Sp., E-N en
E-Sp. De keuze van het onderwerpgebied zal o.a. afhangen van het bijbehorende
vocabulaire. Dit zal uit ongeveer 10.000 woorden mogen bestaan (exakter:
10.000 betekenissen van woorden of uitdrukkingen). Ieder van deze
_Teletekstvertalers_ zal twee gebruiksvarianten kennen:$
$ (i)  Een interaktieve versie die in dialoog met degeen die de tekst
invoert tot een vertaling komt,
waarbij het systeem de kennis van de taal en de gebruiker de
noodzakelijke "kennis van de wereld" bijdraagt.
$ (ii) Een volledig automatische versie. Hierbij beschikt het systeem over
enige kennis van het onderwerpgebied (in de vorm van een
semantisch-typesysteem) om in geval van ambiguiteiten 
de juiste keus te kunnen maken.$
$ Verder zal voor N-E een interaktieve versie met een groot woordenboek,
gebaseerd op de N-E Van Dale, worden gemaakt. Deze zal ook voor andere
onderwerpgebieden dan het voornoemde gebruikt kunnen worden.$
$NP


_1.2. Toelichting op de doelstelling_

_1.2.1. Projectresultaat versus eindproduct. Marktaspekten._

$ Zoals gebruikelijk bij de ontwikkeling van gecompliceerde systemen zoals
Rosetta moet onderscheid gemaakt worden tussen het projectresultaat als
strategische ontwikkelinspanning en de mede daarop gebaseerde eindproducten.
De bovenbeschreven projectresultaten Rosetta3 en Rosetta4 zullen de
vorm hebben van programma's in een hogere programmeertaal (Pascal),
geimplementeerd op een VAX 11/780 onder VMS. Er zijn vele eindproducten
denkbaar waarvoor het strategische Rosetta projectresultaat onontbeerlijk
is. Hierbij kan gedacht worden aan automatische Teletekst vertaling
in de doeltaal die bij de betreffende TV-ontvanger wordt gewenst, aan
machinale vertalers in hotels en toeristenbureaus, aan vertalers van
zakenbrieven, aan electronic mail systemen waarbij de 
verzonden brieven ook vertaald kunnen worden etc.$

$ Behalve het projectresultaat is voor het slagen van de verschillende
daarop te baseren eindproducten standaardisatie via de geeigende
internationale organen vereist; daarnaast moet uiteraard de betreffende
productontwikkeling in aansluiting op het Rosetta projectresultaat
plaatsvinden. Wel is het duidelijk dat de integratie van de 
vertaalfunctie in systemen (zoals TV-omroep, kantoorautomatisering,
telecommunicatie etc.) het mogelijk maakt om met name in het veeltalige Europa 
de Japanse of Amerikaanse concurrenten (gedeeltelijk) van de markt te
verdringen.$

$  De distributie van TV-ontvangers met vertaalcomponent zal
verlopen via de Philips ten dienste staande, algemeen bekende
TV-distributie organisatie. Daarnaast moet - als gekozen wordt voor de 
interaktieve variant (zie ook 1.2.3) - aan de omroeporganisatie het
brontaal verwerkende analysemodule aangeboden worden. Andere 
eindproducten moeten via onze kantoor- en telecommunicatie-divisie
worden gedistribueerd.$

$ Eigen aan de aard van het strategische Rosetta-projectresultaat en
aan de daarop gebaseerde eindproducten is dat zowel de ontwikkeling
als de produktie, distributie en standaardisatie-aktiviteiten
verregaande scholing vereisen van de betrokken medewerkers.$


$RL 5
_1.2.2. Toelichting bij Rosetta3_

Dit tussenresultaat dient twee doelen:
$ (i) Het is op zich herkenbaar als mogelijk product. Gedacht kan worden
aan het voorziene gebruik van de Compact Disc technologie voor de opslag
van gegevens. Woordenboeken zijn hiervoor een mogelijke toepassing;
versterking van de woordenboekfunctie tot die van een frasenvertaler
als Rosetta3 lijkt de aantrekkelijkheid hiervan sterk te vergroten.$
$ (ii) Rosetta3 is een goede tussenstap op weg naar Rosetta4. Het meeste
werk zal betrekking hebben op de woordenboeken en de
morfologische componenten (voor de afleiding van woordvormen uit stammen)
die ook onderdeel zullen uitmaken van Rosetta4.$

$ Het werk aan Rosetta3 is niet speculatief van aard; het sluit direct aan bij
het werk dat op dit gebied al op het Nat. Lab. is gedaan en dat geleid
heeft tot het experimentele systeem Rosetta2.$

$RL 5
_1.2.3. Toelichting bij Rosetta4_

$ Een vertaalsysteem dat alleen beschikt over kennis van de betrokken
talen, maar niet of niet in voldoende mate over kennis van de wereld
zal in het algemeen geen eenduidige vertaling van een zin kunnen opleveren.
De vertaalhulp Rosetta3 levert in dat geval alle mogelijke 
vertalingen. In een echt vertaalsysteem als Rosetta4 wordt men echter
geconfronteerd met het desambigueringsprobleem. Het nagaan
hoe kennis van de wereld in een vertaalsysteem opgeslagen en efficient
gebruikt kan worden, maakt deel uit van het geplande onderzoek, in het
bijzonder het nagaan in hoeverre een semantisch type-systeem hiervoor
kan dienen. Een volledige oplossing van het desambigueringsprobleem
is op korte termijn niet te verwachten, behalve voor 
beperkte onderwerpgebieden. Voor bepaalde toepassingen is echter
een andere uitweg uit deze problematiek mogelijk: een interaktieve dialoog
met de gebruiker die de tekst invoert,
waarbij het systeem de kennis van de taal bijdraagt en de
gebruiker, indien nodig, zijn kennis van de wereld en zijn begrip van de te
 vertalen tekst.$

$ Bij een toepassing als Teletekst is zowel de volledig automatische als
de interaktieve versie denkbaar. Bij de interaktieve versie is de verzender
van de tekst (de betrokken omroeporganisatie)
behulpzaam bij het desambigueren, in termen van zijn eigen
taal. De tekst wordt dan in een intermediaire taal verzonden en aan de 
kant van de TV-ontvanger omgezet in de daar gewenste doeltaal. Bij de volledig
automatische versie wordt de volledige vertaling aan de ontvangerskant 
verricht. De interaktieve variant is bij Teletekst 
organisatorisch moeilijker te
realiseren, maar kan vertalingen van hogere kwaliteit opleveren dan
de volledig automatische.$
$ Europese gebruikers die TV-programma's uit meerdere taalgebieden kunnen
ontvangen  of die zelf in een ander taalgebied woonachtig zijn, zouden
met de Teletekstvertaler informatie in de eigen taal kunnen krijgen. Hierbij
kan men onder andere denken aan 
nieuws, weerberichten, toeristische informatie en 
ondertiteling.$ 
 
$ De versie van Rosetta4 voor N-E met groot woordenboek zal voor wat betreft
de grammatica vrijwel 
identiek zijn aan de versie met het kleinere woordenboek voor
het gekozen onderwerpgebied. Ook zijn voor ieder talenpaar de interaktieve en
de volledig automatische variant grotendeels identiek; ze verschillen alleen
in de wijze waarop de desambiguering wordt aangepakt. Omdat bovendien
bij de hier gevolgde methode
de componenten voor doeltaal-analyse en brontaal-generatie van dezelfde
taal op de zelfde grammatica gebaseerd zijn (zie 1.3), is het mogelijk met een
relatief kleine inspanning een aantal vertaalsystemen te ontwikkelen.$

$ De haalbaarheid van het project wordt bevorderd door het feit dat de
Teletekst-berichten in duidelijk te onderscheiden rubrieken
ondergebracht zijn, dat ze een zakelijk en informatief karakter hebben
en in het algemeen bestaan uit welgevormde zinnen. Er is bovendien
een constante stroom van teksten beschikbaar om op te oefenen en
te testen.$

 
$RL 5
_1.2.4. Belang_ 

$ Wij achten het vertaalproject van groot strategisch belang, op
grond van de volgende overwegingen:$
$ - machinaal vertalen zelf is van belang zowel voor
consumententoepassingen als voor
kantoor- en telecommunicatiesystemen.$
$ - natuurlijke-taalverwerking in het algemeen is van belang voor het
toegankelijker maken van informatieverwerkende systemen voor niet-ingewijden.
Hierbij moet bedacht worden dat zowel de voor dit project ontwikkelde
woordenboeken als de grammatica's van nut kunnen zijn voor andere
taalverwerkende systemen, zoals vraag/antwoord systemen. Voor dat laatste
is het van belang dat de gebruikte grammatica's (zie sectie 1.3)
niet alleen de syntactische maar ook de semantische structuur van zinnen
definieren.$


$RL 5
_1.2.5. Gebruiksaspekten_

$ De overdraagbaarheid van het projectresultaat is gewaarborgd door het
gebruik van een hogere programmeertaal: Pascal. Op een enkel punt wordt
afgeweken van de ISO-standaard, in het bijzonder waar het gaat om de
mogelijkheid van separate compilatie van modules, die ISO-Pascal niet
biedt, maar die onontbeerlijk is bij de ontwikkeling van een groot
systeem en waarin door de meeste Operating Systemen wordt voorzien,
zij het op verschillende wijze. Ervaring met de overdracht naar een
ander Operating System is al opgedaan, omdat tijdens de ontwikkeling
van Rosetta2 om organisatorische redenen moest worden overgegaan van
UNIX naar VMS. Deze overgang is zonder problemen verlopen.$

$ Over de gebruikersvriendelijkheid van het systeem kunnen door het eerder
vermelde onderscheid tussen projectresultaat en eindproduct hier alleen
de volgende opmerkingen gemaakt worden. $
$ Voor Rosetta3 zal de nodige aandacht worden besteed aan de vraag hoe
de diverse mogelijke vertalingen - en met welke toelichting - aan de
gebruiker worden gepresenteerd. Hierbij zal waarschijnlijk
onderscheid worden gemaakt tussen het gebruik van het systeem als
woordenboek (inclusief verbogen en vervoegde vormen en afleidingen)
en het gebruik als vertaler van korte zinnen.$
$ Voor wat betreft Rosetta4 moet onderscheid gemaakt worden tussen de
eindgebruiker (de Teletekst-consument) en degeen die de tekst invoert.
De eindgebruiker zal met dit systeem kunnen omgaan als met de huidige 
Teletekst, na het kiezen van de doeltaal. Bij het invoeren van de tekst
(door de Teletekst-producent) 
is vooral van belang hoe de interaktieve dialoog verloopt. Hiervoor wordt
gedacht aan  een menu-aanpak, waarbij het systeem de gebruiker 
vragen stelt met een lijst mogelijke antwoorden, waaruit moet
worden gekozen. Er zal veel aandacht geschonken worden aan de kwestie hoe
het aantal desambiguerende vragen zo klein mogelijk gehouden kan worden. 
Om met het systeem te kunnen omgaan lijkt een opleiding van een dag voor
de Teletekst-producent voldoende.$
$ Een ander aspect van gebruikersvriendelijkheid is de snelheid waarmee
de vertalingen worden geproduceerd. Hiervoor is van belang dat
op het Nat. Lab. ook een ESPRIT-project betreffende hoog-parallele 
architecturen
wordt uitgevoerd waarvoor het Rosetta systeem als
proef-applicatie zal fungeren.$
$ Bijzondere aandacht is al besteed en zal nog besteed worden aan de
robuustheid van het vertaalsysteem, waaronder verstaan wordt de capaciteit
om ook in geval van onvoorziene input (bijv. onbekende woorden
of ongrammaticale zinnen) toch een zo goed mogelijke partiele vertaling
te leveren.$
$NP


_1.3. De vertaalmethode van het Rosetta systeem_


$ Het Rosetta systeem zoals in de afgelopen jaren ontwikkeld op het Nat. Lab.
is een multilinguaal systeem met een tussentaal. Karakteristiek voor dit
systeem is de wijze waarop de relatie tussen de betrokken talen wordt
gelegd, nl. door middel van zgn. isomorfe grammatica's, en de wijze
waarop de tussentaal hier uit wordt afgeleid.$ 

$ De grammatica's die in Rosetta gebruikt worden voor de beschrijving
van de talen zijn "compositionele" grammatica's. Deze leggen een nauwe
relatie tussen de syntactische en semantische structuur van zinnen.
De wijze waarop een zin qua vorm wordt opgebouwd uit de kleinste eenheden
(door toepassing van grammaticaregels die daar grotere eenheden van maken)
verloopt parallel aan de wijze waarop de betekenis van die zin wordt
opgebouwd uit de betekenissen van die kleinste eenheden. Ten behoeve
van de vertaling worden nu de grammatica's van de talen zodanig op
elkaar afgestemd, dat dit opbouwproces van vorm en betekenis voor een
bepaalde zin parallel kan verlopen met het opbouwproces van de
vertaling van die zin.  Dergelijke op elkaar afgestemde grammatica's
worden isomorfe grammatica's genoemd. Bij in elkaar te vertalen zinnen
hoort dus volgens dergelijke grammatica's eenzelfde opbouwproces
van de betekenis. Representaties van dit semantische opbouwproces kunnen
daarom dienen als expressies van de tussentaal.$

$ Er zijn algoritmes ontwikkeld die - gegeven isomorfe
grammatica's voor een brontaal en een doeltaal - in staat zijn om voor
een gegeven zin van de brontaal de bijbehorende expressie(s) van de tussentaal
te genereren (brontaal-analyse) en omgekeerd voor een expressie 
van de tussentaal de bijbehorende zin(nen) van de doeltaal 
(doeltaal-generatie). Aan de componenten voor brontaal-analyse en
doeltaal-generatie voor dezelfde taal liggen dus dezelfde
grammatica's ten grondslag.$
$ Er zijn in dit kader al twee versies van het vertaalsysteem
gemaakt. Een eerste versie in 1981, _Rosetta1_, met zeer kleine
grammatica's en een woordenboek van 150 woorden, voor Nederlands,
Engels en Italiaans, diende vooral ter toetsing van de ideeen
over de te gebruiken formalismen en de daarop gebaseerde algoritmen.
De tweede versie, _Rosetta2_, had vooral tot doel in
samenwerking met linguisten de taalkundige
ideeen te toetsen en op onderdelen verder uit te werken. 
De huidige versie, geimplementeerd voor Nederlands-Engels, heeft een
aanmerkelijk krachtiger syntaxis dan Rosetta1, een krachtiger
morfologie (bijv. voor alle vervoegingen van werkwoorden) en
woordenboeken van 5000 woorden.$

$ Voor een meer gedetailleerde beschrijving van de vertaalmethode
zij verwezen naar het bijgevoegde artikel "Isomorphic grammars and
their use in the Rosetta translation system".$

$ Voor wat betreft de aanpak van de desambiguering in Rosetta4
moet nog het nodige onderzoek gedaan worden. Rosetta2 kent al een 
interaktieve variant, waarbij in geval van woord-ambiguiteiten de
gebruiker aan kan geven wat de bedoelde woordbetekenis is. Met
het oplossen van syntactische ambiguiteiten door middel van een
interaktieve dialoog is echter nog geen ervaring opgedaan.$ 
$ In Rosetta2 is op bescheiden schaal geexperimenteerd met een
semantisch-typesysteem ten behoeve van automatische desambiguering.
Dit werkt globaal als volgt. Aan de termen van de tussentaal die
objecten denoteren (bijv. betekenissen van zelfstandige naamwoorden)
wordt een type toegekend dat de aard van de objecten
waarnaar de term verwijst, karakteriseert. Voorbeelden van types
kunnen zijn: abstract, concreet, levend, menselijk. Voor een
beperkt onderwerpgebied kan men een vrij gedetailleerde typering
maken. Voor termen van de tussentaal die het karakter van een functie
hebben (bijv. betekenissen van werkwoorden) geeft men aan welke types
ze als argumenten verwachten. In geval van ambiguiteiten prefereert het
systeem lezingen waarbij functies worden toegepast op argumenten van
het verwachte type boven lezingen waarbij dat niet het geval is.$ 
$ Een voorbeeld: het werkwoord "fietsen" verwacht als argument (onderwerp)
een object van het type "menselijk".
In de zin "Ik zag een man met een bril die hard fietste" wordt de 
lezing waarbij de man fietst geprefereerd boven die waarbij de bril fietst.
Voor het succesvol gebruik van het typesysteem is het van belang dat
de type-match niet wordt uitgevoerd op oppervlaktestructuren, maar op
expressies van de tussentaal die de onderliggende structuur van zinnen
weergeven. Dan wordt in een deelzin als "dat ik haar gisteren op de
Coolsingel zag fietsen" "haar" als argument van
"fietsen" herkend en dank zij de eerder beschreven 
typetest het voornaamwoord "haar"
geprefereerd boven het zelfstandig naamwoord "haar" (beharing).$
$ Overigens is zelfs het meest gedetailleerde typesysteem niet altijd
toereikend voor de oplossing van ambiguiteiten. Daarom zullen 
ook andere methodes worden onderzocht, in het bijzonder die welke
rekening houden met de context waarin zinnen optreden.$

$ De in bijgevoegd artikel beschreven vertaalmethode behandelt de
vertaling van geisoleerde zinnen. Voor Rosetta4 zal ook nagegaan worden
in hoeverre de structuur van teksten een rol moet spelen
bij de vertaling. Bekende voorbeelden van fenomenen waarvoor verder
dan een geisoleerde zin gekeken moet worden, betreffen de vertaling van 
voornaamwoorden en  van elliptische zinnen. 
Aangezien wij ons beperken tot zeer specifieke teksten
op een bepaald onderwerpgebied binnen Teletekst, is de kans op 
concreet toepasbare resultaten hier groter dan wanneer we ons op
willekeurige teksten zouden richten.$

$ De symmetrische opzet van het systeem biedt interessante mogelijkheden
voor wat betreft het testen van de diverse componenten. De analyse- en
de generatiecomponent van eenzelfde taal kunnen aan elkaar gekoppeld
worden en zo getest worden, onafhankelijk van de componenten voor andere
talen. Dit geldt ook voor afzonderlijke onderdelen van de analyse- en
generatiecomponenten. De Nederlandstalige morfologische componenten voor
analyse en generatie kunnen bijvoorbeeld gekoppeld worden, waardoor lokaal
(en semi-automatisch) testen van deze componenten mogelijk wordt. Hiermee
is al ervaring opgedaan in Rosetta2.$
$NP


_1.4. Globale planning_

_1.4.1. Globale tijdsplanning_

Het project zal uit drie fasen bestaan.

$ I. Een voorbereidende fase van 1 jaar, waarin 
de volgende activiteiten plaatsvinden.$
$ - Het inwerken en "op een lijn" brengen van de projectmedewerkers, die uit
verschillende disciplines afkomstig zijn.$
$ - Er wordt begonnen met het ontwikkelen van software gereedschappen 
voor Rosetta3.$
$ - Er wordt een systeem van documentatie opgezet zoals vereist voor een
softwareproject van deze omvang. De relevante onderdelen van Rosetta2
worden op deze wijze gedocumenteerd.$
$ - Er worden keuzes gemaakt ten aanzien van het onderzoek te noemen onder
IIb en hiermee wordt een begin gemaakt.$

$ II. Over een op fase I volgende periode van 2,5 jaar kent het project twee
sporen.$
$ IIa. Het ontwikkelen van de vertaalhulp Rosetta3, zoals eerder omschreven.
$ IIb. Aktiviteiten ter voorbereiding van Rosetta4.
$MA 3
$HR 6,(i)
        Fundamenteel en descriptief onderzoek aan syntaxis, semantiek 
        en morfologie
        op gebieden die in hoge mate bepalend zijn voor de 
        kwaliteit van Rosetta4.
        Voorbeelden zijn de behandeling van tijd, modaliteit, negatie,
        en idiomatische uitdrukkingen. Daarnaast zal onderzoek worden gedaan
        aan de structuur en het vocabulaire van Teleteksten, 
        aan de wijze waarop een desambiguerende dialoog moet plaatsvinden
        en aan het semantisch type-systeem.
        Voor het toetsen van ideeen op bruikbaarheid kan Rosetta2 als
        research-voertuig dienen.
$HR 6,(ii)
        Het ontwikkelen van formalismen, algoritmen en software gereedschappen
        voor Rosetta4.
$MA 0

$NL 1
$ III. In een op II aansluitende periode van 2,5 jaar wordt Rosetta4 
ontwikkeld, zoals eerder omschreven.$



_1.4.2. Samenstelling van het projectteam_

$ Het projectteam zal bestaan uit een projectleider, een (0,5) 
project-secretaris, drie informatici en zeven tot negen linguisten.
Een van de linguisten zal optreden als taalkundig coordinator en
een van de informatici als software coordinator.$
$ De projectleider beschikt over een langdurige ervaring op
het gebied van natuurlijke-taalverwerking, zowel met
machinaal vertalen als met vraag-antwoordsystemen. Drie van de
overige projectmedewerkers (een informaticus en twee linguisten)
zijn al geruime tijd bij het machinaal-vertaalonderzoek op het Nat. Lab.
betrokken. De nieuw aan te trekken projectmedewerkers zullen 
merendeels jonge - zojuist
afgestudeerde of zojuist gepromoveerde - linguisten en informatici
zijn.$

$ Er bestaat al enige jaren een intensief kontakt met de vakgroep
Algemene Taalwetenschap van de Rijksuniversiteit Utrecht, waar ook
onderzoek aan machinaal vertalen wordt gedaan, in het kader van het
Eurotra-project. Dit heeft o.a. geleid tot het tijdelijk
stationeren van student-stagiairs bij het Rosetta-project. Het ligt
in de bedoeling deze kontakten in de toekomst te continueren.$

$ De geplande bezetting wordt gespecificeerd in tabel I:$

$RL 12 
                     van 1/2-1985     van 1/8-1985     van 1/8-1987
                     tot 1/8-1985     tot 1/8-1987     tot 1/2-1991
                     -----------------------------------------------
projectleider            1                1                1

informatici              3                3                3

linguisten               5                7                9

projectsecretaris        0,5              0,5              0,5

                     Tabel I. Geplande bezetting.


$RL 4
_1.4.3. Globale kostenplanning_

$ Hieronder volgen de uurtarieven en de manjaarkosten voor 1985 met hun
opbouw. Als uitgangspunten voor de bepaling van deze tarieven zijn
genomen:$
$ - De kostenbudgetten 1984 van de Nat. Lab. sektor waarin 
dit onderzoek plaatsvindt,
namelijk de sektor van dr. ir. H. Bosma.$ 
$ - Indexering van de tarieven naar volgende jaren van 5 % per jaar.$
$ - Verschillende tarieven voor academici / hoofdassistenten en assistenten.$

De tarieven voor 1985 (incl. 5 % index) zijn weergegeven in tabel II.

$RL 19
                                   Academicus/               Assistent
                                   Hoofdassistent
                                   --------------            ----------
Personeelkosten                    f.   87.27                f.   43.63
Inventariskosten                   f.   10.-                 f.   10.-
Bedrijfsstoffen                    f.    3.40                f.    3.40
Materiaal/diensten                 f.    7.69                f.    7.69
Kosten Rekencentrum N.L.           f.    9.-                 f.    9.-
Huisvestingskosten                 f.   17.57                f.   17.57
Diverse kosten                     f.    5.81                f.    5.81
Aandelen in overige afd.           f.   26.76                f.   25.60
                                       ------                     -----
Tarief per uur/man                 f.  167.50                f.  122.70

Aantal uren (netto) per man             1600                      1625

Kosten per man (manjaarkosten)     f. 268.000.-                f. 199.400.-

                          Tabel II. Opbouw uurtarieven.


$RL 10
$ Zoals blijkt uit de meer gedetailleerde gegevens in sectie 4, worden de
jaarlijkse kosten geraamd zoals tabel III aangeeft (in duizenden
guldens):$


                 1985     1986     1987     1988     1989     1990     1991 
                 ----------------------------------------------------------
Kosten           2.340    3.013    3.409    4.106    4.304    4.529    395

                        Tabel III. Totale jaarlijkse kosten.

$NP


_2. MARKTPOTENTIEEL_


$ Wanneer we ons concentreren op de TV met Teletekstvertaler kunnen
we de volgende schatting maken van het door Philips te bedienen marktsegment.
De totale markt is nog een orde van grootte hoger.
De geschatte verkoop door Philips van 
TV-toestellen met Teletekstvertaler (over een periode van tien jaar) is 
tien a vijftig miljoen toestellen; de geschatte meerwaarde is vijfhonderd
gulden. Dit betekent dat een extra omzet van vijf a vijfentwintig 
miljard gulden
denkbaar is. Zelfs indien een en ander minder gunstig uitpakt, zal toch
een zeer aanzienlijke extra omzet resulteren. Het is duidelijk dat reeds
bij een geringe marktpenetratie de omzetten aantrekkelijk zijn.$
$ Cruciaal voor het lanceervenster in de markt is dat de hardwareprijzen
zodanig laag moeten zijn geworden dat het mogelijk is om de functie voor
een voor de consument aantrekkelijke prijs aan te bieden. Deze situatie kan
in de jaren negentig bereikt worden, wanneer precies valt nu nog niet te 
zeggen. Overigens zal een dergelijk product op eigen hardware en 
systeem-software gebaseerd worden. De ontwikkeling van een dergelijk
eindproduct vergt een investering die een orde van grootte hoger is dan die 
voor de strategische Rosetta-ontwikkeling.$
$ Het is van cruciale betekenis dat de Japanse concurrenten niet voortkomen
uit een veeltalig cultuurgebied. Op het terrein van machinaal vertalen
kunnen we een flinke voorsprong nemen, die het ons mogelijk kan maken
hen gedeeltelijk van de markt te verdringen.$
$ Voor de frasenvertaler, die in de tijd aan de Teletekstvertaler
voorafgaat, is het marktpotentieel moeilijk te schatten, daar het
concern nog geen ervaring heeft met dergelijke producten. Het succes
van de frasenvertaler hangt af van het succes van de compact disc als
informatiedrager en van het succes van de daarop aan te sluiten home
computers. Indien deze twee producten aanslaan lijkt de frasenvertaler
als opvolger van het woordenboek een zeer grote markt te kunnen
bedienen. Voor het noemen van getallen lijkt de situatie te onzeker.$
$ Er dient gewezen te worden op het verschijnsel dat een strategische
ontwikkeling soms tot een ander product leidt dan oorspronkelijk voorzien
werd. Oorzaken hiervoor kunnen zijn internationale standaardisatieproblemen
of de kostprijs van het voorziene product. Bij Rosetta zijn naast 
consumentenproducten die een lage kostprijs vereisen ook - met name in de 
kantoor- of telecommunicatiemarkt - producten denkbaar waar de kostprijs 
minder speelt. Verder is het vreemde-talenonderwijs een mogelijk 
toepassingsgebied.$
$NP



_3. ORGANISATORISCHE CONSEQUENTIES_

$ Beide projectresultaten hebben het voordeel dat ze weinig organisatorische
consequenties hebben.$

$ Voor Rosetta3, primair een consumentenartikel, is er van
organisatorische consequenties voor de gebruiker geen sprake.$

$ Voor Rosetta4, de Teletekstvertaler, zal de interaktieve versie enige
organisatorische consequenties kunnen hebben voor de Teletekst-producent.
De redacteur (of ander) die de tekst invoert zal in een dialoog met
het systeem tot desambiguering van de tekst moeten komen. Dit zal
uiteraard enige vertraging bij de invoer tot gevolg hebben en misschien
een wat grotere bezetting van de redactie vereisen.$
$NP



_4. KOSTENRAMING_


$ De mankrachtinzet per functieniveau gemiddeld per jaar wordt geraamd zoals
tabel IV aangeeft. Hierbij is uitgegaan van de geplande bezetting
zoals in tabel I (sectie 1.4.2) aangegeven. Een van de informatici in het
projectteam heeft de rang van assistent; alle overige projectmedewerkers
zijn academici of hoofdassistenten.$
$ In het project is een (tot 1988) door de Rijksuniversiteit Utrecht betaalde
academicus werkzaam, die echter voor alle andere dan salariskosten ten laste
van
Philips komt. Voor deze worden tot 1988 niet de personeelkosten, maar
wel de overige kosten berekend (zie tabel I).$
 

$RL 11
                    1985    1986    1987    1988    1989    1990    1991
                    ----------------------------------------------------
academici/          7,61    9,5     10,33   12,5    12,5    12,5    1,04
hoofdassistenten

door RUU betaalde   0,92    1       1        -       -       -       -
academicus 

assistenten         0,92    1       1        1       1       1      0,08

                    Tabel IV. Mankrachtinzet gemiddeld per jaar.


In sectie 1.4.3 is gespecificeerd dat de manjaarkosten in 1985 bedragen:
voor een academicus/hoofdassistent: f. 268.000,-.
voor een assistent:                 f. 199.400,-.
Voor bovengenoemde RUU-academicus zijn de manjaarkosten voor Philips: 
f. 128.368,-.


$ Uitgaande van een indexering van de tarieven naar volgende jaren met 5 %
per jaar, komen wij tot de manjaarkosten voor de periode 1985 - 1991 als in 
tabel V (in duizenden guldens).$

$RL 11
                   1985    1986    1987    1988    1989    1990    1991
                   ----------------------------------------------------
academici/         268     281     295     310     325     342     359
hoofdassistenten

RUU-academicus     128     135     142     149     156     164     172

assistenten        199     209     220     231     242     254     267

   Tabel V. Manjaarkosten, geindiceerd met 5 % per jaar, in duizenden guldens.


$RL 17
$ Op basis van deze gegevens komen wij tot de volgende raming van
de kosten per jaar (in duizenden guldens):$
         
                   1985    1986    1987    1988    1989    1990    1991
                   ----------------------------------------------------
academici/         2.039   2.669   3.047   3.875   4.062   4.275   373
hoofdassistenten

RUU-academicus       118     135     142       -       -       -     -

assistenten          183     209     220     231     242     254    22

                   -----------------------------------------------------
totaal             2.340   3.013   3.409   4.106   4.304   4.529   395

                   Tabel VI. Totale kosten per jaar.  
$NP


_5. TIJDSPLANNING. MIJLPALEN_


$ Hieronder geven wij de belangrijkste mijlpalen van het project, waarbij 
onderscheid gemaakt wordt tussen de mijlpalen van Rosetta3 en die van 
Rosetta4. Voor
Rosetta3 is op dit moment 
een wat gedetailleerdere specificatie mogelijk dan voor Rosetta4.$



Datum             Mijlpalen Rosetta3      	      Mijlpalen Rosetta4
------------------------------------------------------------------------

                  MIJLPALEN VOOR FASE I
          
1 feb. 1985       start

1 aug. 1985       specificatie vooronderzoeken
                  aan knelpunten.
                 
$RL 11
1 feb. 1986       Gedetailleerde externe              Specificatie van voor-
                  specificatie van Rosetta3.          onderzoeken voor Rosetta4
                  Beslissing over globale             (aan specifieke 
                  structuur van Rosetta3.             synt. en semantische
                                                      problemen, aan structuur
                                                      en vocabulaire van
                                                      Teleteksten, aan dialoog
                                                      voor desambiguering, aan
                                                      semantisch-typesysteem)

$NP

                  MIJLPALEN VOOR FASE II

1 aug. 1986       Specificatie van formalisme
                  en regelnotatie voor de 
                  morfologische componenten.
                  Voltooiing software tools
                  voor deze componenten.     
                  Beslissing over structuur en
                  inhoud van woordenboeken.
                  Afronding vooronderzoeken
                  aan knelpunten.

1 feb. 1987       Software tools voor vullen en
                  wijzigen van woordenboeken.
                  Morfologische componenten Ned.
                  en Engels klaar.
                  Generatieve morf. component
                  Spaans klaar. 
                  Specificatie van formalisme en
                  regelnotatie voor syntactische
                  componenten. Software tools      
                  voor deze componenten.

1 aug. 1987       Syntactische componenten Ned.
                  en Engels klaar. Woordenboeken
                  Ned. en Engels klaar.
                  Generatieve synt. component voor
                  Spaans klaar, met kleine test- 
                  woordenboeken.
  
1 feb. 1988       Rosetta3 N-E klaar.
                  N-Sp. testversie klaar.

$RL 4
1 aug. 1988       Rosetta3 E-N klaar.
                  E-Sp. testversie klaar.                       

          
$NP

                  MIJLPALEN VOOR FASE III

1 feb. 1989                                          Afsluiting vooronderzoeken
                                                     Externe specificaties van
                                                     Rosetta4. Beslissing over
                                                     globale structuur van
                                                     Rosetta4.

1 feb. 1990                                          Morfologische en 
                                                     syntactische componenten
                                                     voor de drie talen klaar.
                                                     
1 aug. 1990                                          Rosetta4 N-E en E-N klaar.
        
1 feb. 1991                                          Rosetta4 N-Sp. en E-Sp.
                                                     klaar.
                                                     Grote versie van Rosetta4
                                                     N-E klaar.




Opmerkingen:

$ 1. Bij de planning van Rosetta3 is rekening gehouden met het feit dat er al
een geimplementeerd systeem Rosetta2 bestaat dat hiervoor als uitgangspunt
kan dienen. Vermoedelijk zal het bestaande kader niet drastisch gewijzigd
hoeven te worden, met als mogelijke uitzondering de consequenties van
het gebruik van zeer grote
woordenboeken. Wel zal onderzocht worden of efficientere versies van
bestaande algoritmen gemaakt kunnen worden, maar dit werk kan parallel
aan het linguistische werk plaatsvinden. Rosetta4 zal mogelijkerwijs
wat drastischer afwijken van het bestaande Rosetta2 kader.$

$ 2. Met de voltooiing van de syntactische componenten in aug. 1987 is
Rosetta3 zo goed als voltooid voor wat betreft de linguistische inhoud.
De resterende tijd is gereserveerd voor de integratiefase, waarin
aandacht wordt besteed aan de gebruiksaspecten en aan het testen
van het systeem. Overigens zal het testen zoveel mogelijk al in eerdere
fasen per component
gebeuren. De symmetrische opzet van het systeem biedt hiervoor interessante
mogelijkheden, zoals geschetst in sectie 1.3.$ 

$ 3. Onder het hoofd Rosetta3 wordt ook werk aan Spaans gedaan, hoewel de 
frasenvertaler niet voor deze taal ontwikkeld wordt. 
Dit vloeit voort uit het feit dat de resultaten van Rosetta3, in het bijzonder 
de morfologische componenten, ook van nut zijn voor Rosetta4 en het gewenst
is dat bij de start van fase III de voorbereidingen voor Spaans op hetzelfde
niveau zijn als die voor Nederlands en Engels. Het woordenboek Spaans voor
Rosetta3 zal echter niet groter zijn dan voor het testen noodzakelijk is,
ongeveer 200 woorden.$


